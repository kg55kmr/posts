---
title: Правила пожежної безпеки
---

Пожежі – найбільш масові й розповсюджені лиха: вони відбуваються практично в усіх районах нашої країни, особливо в теплу пору року у лісах, на торф’яниках, полях, у житлових будівлях і на промислових підприємствах. Вогонь знищує будівлі та споруди, дерева і тварин, зазнають каліцтв і гинуть люди.

Запам’ятайте: у всіх випадках, якщо ви в змозі, зателефонуйте «101» і викличте пожежну команду.

На більшості території України навесні та влітку різко підвищується ризик виникнення природних вогнищ загоряння. Вони насамперед небезпечні двома факторами - швидкістю поширення вогню і великою площею захоплення. Шкода від спалювання сухої трави вкрай небезпечна. Неконтрольований підпал трави в комплексі з сильним вітром може стати причиною масштабної катастрофи, яка загрожуватиме не тільки природі, а й людям.

Якщо ви відпочиваєте на природі, необхідно пам’ятати, що порушення правил пожежної безпеки несе загрозу навколишньому середовищу і становить небезпеку для вашого життя.

Щоб уникнути лісових пожеж, дотримуйтесь наступних правил:

- не розводьте багаття у лісі, окрім призначених для вогнищ місць;
- не засмічуйте місце відпочинку;
- обгороджуйте та розчищайте місце розпалення багаття;
- не розводьте відкритий вогонь поруч із сухою рослинністю та господарчими будівлями;
- не розкидайте недопалки та сірники на суху лісову підстилку;
- стежте, щоб діти не бавилися з вогнем;
- не створюйте смітники в лісі та на прилеглих землях, тим більше, не підпалюйте їх;
- приберіть місце погашеного вогнища, переконайтесь, що горіння відсутнє.

Пам’ятайте, безпека Вашого відпочинку – у Ваших руках.

<slideshow />
