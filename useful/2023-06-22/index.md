---
title: Що робити, якщо вкусила змія?
---

В Україні існує три види отруйних гадюк, а також вужі, полози, ящірки, черепахи та інші плазуни. Коли температура повітря перевищує середні показники, їхня активність знижується, вони стають малорухливими та млявими, тому зазвичай люди отримують укуси, якщо випадково наступають, сідають чи лягають на плазуна.

Укус гадюки надзвичайно рідко призводить до смерті. Водночас, якщо вас укусила змія, варто одразу звернутись за медичною допомогою, адже укус може мати важкі прояви та серйозні наслідки. Якщо транспортування до лікарні вимагає певного часу, надайте домедичну допомогу постраждалому:

- Зберігайте спокій і стежте, щоб постраждалий менше рухався.
- Звільніть уражену частину тіла від одягу, взуття, прикрас тощо.
- На місце укусу накладіть стерильну пов’язку з антисептиком.
- Дайте постраждалому воду – при укусі змії важливо багато пити.
- Якщо є аптечка, дайте постраждалому 1-2 таблетки ліків від алергії.
- При транспортуванні покладіть уражену кінцівку на підвищення.
- Якщо є така можливість, прикладіть до рани лід, обгорнутий у тканину.

Якщо ви все ж таки зустрілися із плазуном, не робіть різких рухів, адже, як правило, змія просто не побачить нерухомий об’єкт. Краще завмерти і чекати, доки гадюка відповзе, або без різких рухів відійти у сторону. Змії не нападають першими, а проявляють агресію лише у разі небезпеки. Бережіть себе!

<slideshow />
