---
title: Дії при обвалі будівлі
---

**Якщо ви почули сильний вибух і перебуваєте у будівлі або відчули, що будівля втрачає стійкість, деформується:**

- якомога швидше залиште будівлю. Якщо є можливість, возьміть з собою документи і гроші;
- використовуйте сходи. Не заходьте у ліфт;
- повідомте інших людей, що пербувають у будівлі, про загрозу обвалу;
- не створюйте тисняву у дверях під час евакуації;
- на вулиці відійдіть на безпечну відстань від будівлі.

**Якщо можливості залишити будівлю немає:**

- займіть найбільш вигідну позицію: це може бути отвори дверей, кути (якщо в куті стоїть стіл, можна сховатися під ним), місце під балками, каркасами;
- тримайтесь подалі від вікон, не виходьте на балкон;
- за можливості перекрийте воду, газ, знеструмте приміщення.

**Що робити, якщо трапився завал у зруйнованому будинку:**

- покличте на допомогу;
- якщо хтось відгукнувся, повідомте, де ви знаходитесь і що з вами сталось;
- якщо вас ніхто не чує, спробуйте вивільнити руки і ноги та роздивитися, якими предметами вас завалило. Якщо вони не надто важкі, спробуйте розібрати завал, при цьому намагайтеся не зачепити те, на чому все тримається;
- якщо не бачите, чим вас завалило, або предмети важкі, терпляче кличте на допомогу стільки часу, поки вас не знайдуть;
- якщо частину вашого тіла притисло уламком, за можливості почніть масажувати ділянку тіла поряд - це потрібно, щоб підтримати циркуляцію крові і врятувати кінцівку;
- очікуючи порятунку, намагайтеся уникнути переохолодження. Якщо маєте можливість, покладіть на підлогущось тепле, загорніться в теплий одяг. Лягайте на бік і підкладіть під себе руку. Якщо не можете лягти - сядьте на підлогу і обхопіть коліна руками; -також рятувальники час від часу зупиняють усі роботи, щоб створити «хвилину тиші», й намагаються почути людей, які можуть опинитися під завалами. Саме в цей час потрібно гукати найголосніше і подавати сигнали, щоб рятувальники могли зрозуміти, де ви знаходитесь.
- в жодному разі не запалюйте вогонь - це може призвести до вибуху; -
- якщо ви почули людину, яка опинилася під завалами - в жодному разі не лізьте до неї на допомогу і не намагайтеся розібрати завал. Це може врятувати життя вам і постраждалій людині.

Зателефонуйте за номерами: **101, 102, 103, 112** і повідомте, де стався завал і скільки людей ви чуєте.
