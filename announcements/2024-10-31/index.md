---
title: Експрес-інформація Головного управління ДСНС України у Дніпропетровській області
---

## БЕЗПЕЧНЕ ОПАЛЕННЯ

З початку осені та впродовж зимового періоду настає зниження температурних показників, внаслідок – значно збільшується кількість пожеж у житловому секторі. Як правило, це призводять не лише до знищення матеріальних збитків, але й до травмування і гибелі людей.

Аби запобігти пожежі у власній оселі, слід дотримуватись правил пожежної безпеки та не ризикувати своїм життям та життям своїх близьких!

**За статистикою, пожежі при експлуатації електронагрівальних приладів виникають із-за нехтування правилами пожежної безпеки.**

**Залишені без нагляду нагрівальні електроприлади** — одна з найчастіших причин пожеж.

**Електронагрівальні прилади споживають значну електричну енергію**, тому не можна одночасно підключати кілька таких пристроїв до однієї розетки: це призводить до надмірного нагріву дротів живлення, руйнування їх ізоляції, розплавлення і загоряння розеток.

Користуючись електронагрівальними приладами, слід бути особливо обережним, щоб уникнути спалаху навколишніх предметів. **Не залишайте обігрівач біля речей та предметів**, що під дією високих температур можуть зайнятись.

Ні в якому разі не залишайте ввімкнені нагрівачі на ніч або уходячи з дому.

**У випадку займання від електронагрівальних приладів** слід одразу ж його вимкнути та знеструмити всю електричну мережу в будинку. Вже після можливо загасити вогонь підручними засобами - водою, піском, сухою землею або накрити ковдрою.

Якщо знеструмити електромережу неможливо, то слід пам'ятати, **що не можна застосовувати для гасіння електричних приладів та дротів під напругою воду!**

**Якщо горіння інтенсивне необхідно покинути приміщення**, попередити сусідів та викликати рятувальників за номером «101».

**Пам’ятайте, що виконання звичайних рекомендацій стане гарантією безпеки для Вас та Ваших близьких.**

**У разі виникнення пожежі чи іншої надзвичайної події негайно телефонуйте до Служби порятунку за номером «101»!**

## ПЕРШІ ДІЇ ПРИ ПОЖЕЖІ В ПОБУТІ

Щорічно внаслідок пожеж гине та страждає значна кількість людей. В дим та попіл перетворюються матеріальні цінності.

Небезпечність пожежі полягає у токсичності продуктів горіння, вогні, підвищеній температурі, задимленості та зменшенні концентрації кисню.

**Якщо виникла пожежа, не треба панікувати!**

Одразу повідомляйте про виникнення пожежі рятувальників за номером «101».

**В перші хвилини загорання велику роль відіграє використання первинних засобів гасіння** до приїзду пожежно-рятувальних підрозділів.

**Переносні вогнегасники** (порошкові, вуглекислотні, водопінні) використовують згідно з інструкцією, наведеною у вигляді малюнків і тексту на корпусі вогнегасників.

**Для приведення в дію пожежних кранів**, які знаходяться в будинку (споруді), необхідно відкрити дверцята шафи і розкласти в напрямку осередку пожежі рукав, який з’єднаний з краном і стволом. Відкрити вентиль і спрямувати струмінь води із ствола на осередок горіння.

**Остерігайтесь задимленості та обвалу конструкцій будинків і споруд**, вибухів технологічного обладнання і приладів, падіння обгорілих дерев і провалів. Знайте де знаходяться засоби пожежогасіння та вмійте ними користуватися.

**Що робити, якщо пожежа застала вас у приміщенні?!**

- ви прокинулись від шуму пожежі і запаху диму, не сідайте в ліжку, а скотіться з нього на підлогу та повзіть під хмарою диму до дверей вашого приміщення, але не відчиняйте їх відразу;
- обережно доторкніться до дверей тильною стороною долоні, якщо двері не гарячі, то обережно відчиніть їх та швидко виходьте, а якщо двері гарячі - не відчиняйте їх, дим та полум'я не дозволять вам вийти;
- щільно закрийте двері, а всі щілини і отвори заткніть будь-якою тканиною, щоб уникнути подальше проникнення диму;
- відчиніть вікно та кличте на допомогу;
- якщо ви не в змозі відкрити вікно - розбийте віконне скло твердим предметом та зверніть увагу людей;
- якщо ви вибрались через двері, зачиніть їх і поповзом пересувайтесь до виходу із приміщення (обов'язково зачиніть за собою всі двері);
- під час пожежі заборонено користуватися ліфтами.

**У разі пожежі не гайте часу, одразу телефонуйте до рятувального підрозділу за телефоном «101».**

## Діти і війна: поради батькам, які допоможуть вберегти ментальне здоров'я дитини

Під час війни діти стикаються з низкою нових викликів: переїзди, переживання за рідних на фронті, поранення та навіть смерть близьких людей. У таких складних життєвих ситуаціях у них виникає багато запитань, на які вони не в змозі знайти відповіді самостійно. Завдання дорослих — пояснити їм, що відбувається, та допомогти пережити важкий період.

**Як підтримати дітей у випадку переїзду через війну**

**Перш за все, будьте поруч**. Ми — головне джерело підтримки для наших дітей. Дотик, обійми, щирі розмови та спільна діяльність — це прояв любові і присутності.

**Намагайтеся бути прикладом**, адже діти дивляться на нас і наслідують нашу поведінку. Можна розповісти дитині про те, що вам допомагає у складних ситуаціях.

**Залучайте дитину до чогось корисного**. Це допоможе скинути нервове напруження. Вдома чи в бомбосховищі — знайдіть можливість вчитися, малювати, гратися.

**Поповнюйте внутрішній «павербанк» дитини**. У цей складний час психоемоційних навантажень ми і наші діти потребуємо більше «підзарядки». Організуйте день так, щоб у дитини був сон, смачна їжа, гра з улюбленцями, фізична активність, читання книжок, теплі розмови тощо.

**Як підтримати дітей у випадку переїзду через війну**

**Говоріть із дітьми про переїзд і про всі пов'язані з ним зміни**. Поясніть, чому ви вирішили поїхати, чому це важливо для вашої спільної безпеки. Це нормально — не мати відповідей на запитання, але важливо бути відвертим і говорити виважено.

**Будьте уважними до почуттів дітей**. Смуток через втрату зв’язку з домом і радість від нових відкриттів — це природні почуття, які допомагають зрозуміти наш досвід. Розділяйте їх з дитиною, злість скеровуйте у конструктив, а у відповідь на тривогу створюйте відчуття безпеки.

**Не забувайте про базові речі і режим дня**. За можливості, організуйте день так, щоб у ньому було місце сну, прогулянкам, часу з іншими дітьми, навчанню. І про свій режим дня також не забувайте.

**Шукайте ефективні способи адаптуватися**. До переїзду не потрібно ставитися як до паузи у житті, адже кожен день — цінний. Шукайте нове коло спілкування, можливості займатися улюбленим спортом тощо.

**Пам'ятайте минуле, мрійте про майбутнє, живіть «тут і тепер»**. Ми можемо черпати силу у спогадах. Згадуйте, розповідайте, малюйте. Але також говоріть із дітьми про майбутнє, уявляйте його, діліться мріями. Це дає натхнення і сили пройти життєві випробування, коли ми не вдома.
