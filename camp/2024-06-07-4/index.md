---
title: Дитячий майданчик літнього дозвілля
---

Літні канікули – пора відпочинку та розваг. Але провести їх кожному хочеться і цікаво, і весело, і корисно. Саме так провели час першокласники на шкільному майданчику: З друзями! Весело! Креативно!

Як і в попередні дні, сьогодні було надзвичайно цікаво і пізнавально. Вихованці танцювали, малювали казкових героїв, виконували завдання на швидкість та уважність. Швидко і впевнено вирішували завдання математичного квесту, розв’язували логічні завдання, розгадували кросворди, головоломки, створювали малюнки. На занятті з англійської мови дітям була запропонована вправа: Word search grid (пошук слів пов’язаних з відпочинком).

Виконуючи завдання сьогоднішнього дня, першокласники продовжували розвивати навички командної взаємодії, пізнавати себе. І головне: зробили висновок, що у стосунках між однокласниками надзвичайно важливими є взаєморозуміння, взаємодопомога, уміння слухати та поважати інших.

З вірою у світле майбутнє і щирою посмішкою крокуємо в літо!

<slideshow />
