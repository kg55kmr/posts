---
title: Дитячий майданчик літнього дозвілля
---

Літо - чудова пора року. Скільки радощів воно приносить: сонячні і теплі дні, пахучі квіти, радісне щебетання птахів. А саме найкраще - це літні канікули, адже всі їх чекають з нетерпінням.

10 червня учні 2 класів зібралися на шкільному літньому майданчику, щоб весело і цікаво провести свої канікули. Ранок розпочався з веселої та бадьорої руханки. На першому занятті всі прийняли активну участь у вікторині "Безпека літнього відпочинку". Діти повторили правила дорожнього руху, практично засвоїли техніку руху по дорозі за містом, попрацювали з дорожніми знаками. Також відгадали ребус до слова "вогонь" та згадали правила протипожежної безпеки. Наприкінці заняття кожен мав можливість перевірити свої знання, вибираючи правильний варіант квест-відповіді. Під час вікторини "Що?Де?Коли?" діти змагалися за звання найкращого знавця казок, а також випробували свої сили в мовному та природничому турнірах. Всі отримали задоволення та гарний настрій від зустрічі.

<slideshow />
