---
title: Дитячий майданчик літнього дозвілля
---

Сьогодні знову зібралися учні 2-их класів на шкільному літньому майданчику, щоб цікаво та корисно провести час. Традиційно ранок почали з руханки, а далі відправились у віртуальну подорож до оазису Криворіжжя під час заняття з ЯДС "Ботанічний сад Кривого Рогу - райський куточок". Діти познайомились з унікальними рослинами та колекційним фондом саду. В кінці заняття, об'єднавшись в групи, учні створили яскраві колажі сезонних квітів та лікарських рослин. Під час майстер-класів від СЮТ діти проявили свої творчі вміння з ліплення глиняних виробів та конструювання паперових розробок. Завершенням творчого дня була інтелектуальна гра "Математичний квест". Проминув ще один веселий та цікавий день.

<slideshow />
