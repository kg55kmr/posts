---
title: Дитячий майданчик літнього дозвілля
---

День у таборі для учнів 8 класів розпочався із серйозної теми. Вчителька основ здоров'я провела для них тренінг "Захист від кримінальних небезпек". Підлітки ще раз обговорили та відпрацювали питання правильного поводження з поліцією, кібербезпеку, ситуації, які можуть призвести до кримінальної відповідальності. Наступним заняттям був брейн-ринг "Чи знаєте ви хімічні елементи?" - життєво-важливе тренування, результатом якого є закріплені знання про корисні та про небезпечні складові оточуючого середовища. Всім учням 8 класу доведеться навчатися в дев'ятому, отже фізичні явища та формули варто знати. "Турнір юних фізиків" сприяв такому повторенню, і діти невимушено та цікаво відновили в пам'яті потрібні теми. Брейнстормінг "Життєва математика" був засобом як зацікавлення дітей предметом, так і повторення та узагальнення навчального матеріалу за курс 8 класу. "Структура наукової книги. Писемні пам'ятки України" - тема бібліотечного уроку, який провів юних читачів стежками рідного краю, перегорнув перед ними цікаві сторінки історії, діти дізналися про пам'ятки старовини і чудеса сьогодення, віртуально познайомились із людьми, які їх творили і зберігають нині.

<slideshow />
