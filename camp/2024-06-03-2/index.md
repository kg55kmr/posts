---
title: Дитячий майданчик літнього дозвілля
---

Сьогодні розпочав роботу пришкільний дитячий майданчик в гімназії №55.

Діти 1 – А та 1 – Б класів з нетерпінням чекали цього дня. Наша гімназія гостинно прийняла в свої обійми дітей, які не захотіли прощатися з нею, а вирішили ще частину літа провести зі шкільними друзями.

День почався з веселих музичних руханок, пісень, ігор. Діти ознайомилися з планом роботи нашого майданчику, вихователі провели інструктажі з правил техніки безпеки. На свіжому повітрі пригадали та заспівали пісні англійською мовою. Виконуючи завдання квестів, удосконалювали свої читацькі і писемні навички; поговорили про важливість піклування про здоров'я.

Нехай кожен день у таборі буде корисним та яскравим!

<slideshow />
