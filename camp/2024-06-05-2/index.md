---
title: Дитячий майданчик літнього дозвілля
---

На початку третього дня учні 6-х класів взяли участь у руханці, співали гімн школи. Повернувшись до класу, повторили складні слова із вчителем української мови Харенко Ю.А.

Після - усіх очікував сюрприз - проходження квесту від ЦДЮТ "Терноцвіт"!

А ще вихованці із задоволенням працювали в кабінеті інформаційних технологій над творчим проєктом та знайомились із новинками мультиплікації!

Урок фізичної культури спонукав активно рухатись, адже веселощі на свіжому повітрі сприяють покращенню настрою.

На занятті з основ здоров'я разом із Добровольською В.Е. збирали тривожну валізу, повторили правила поведінки під час сигналу "повітряна тривога".

<slideshow />
