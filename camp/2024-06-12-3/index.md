---
title: Дитячий майданчик літнього дозвілля
---

Літній майданчик КГ №55 продовжує свою роботу. Звичайний літній день, 12 червня, був насичений різноманітними подіями. Після веселої руханки на третьокласників чекала гра-вікторина "Солов'їна, барвінкова, українська рідна мова". Іспит на знання рідної мови проходив у вигляді вікторини. Діти брали участь у конкурсах «Дивосвіт запитань», «Загадки про мову», «Лабіринт мудрослів’їв», «Прямо і влучно», в інтерактивних іграх «Хто швидше», «Склад загубився» тощо.

Далі на дітей чекав майстер-клас "Саморобні музичні інструменти". Школярі відгадували загадки про музичні інструменти, а потім із захопленням власноруч створили музичні інструменти. З неабияким ентузіазмом діти грали на саморобних інструментах.

Цікаво та корисно пройшло заняття СЮН, під час якого третьокласники повторили ознаки різних видів тварин, дізналися про тварин рекордсменів. Гра "Риболовля" відновила дух колективізму та бажання перемагати.

Пізнавально та творчо пройшов тренінг "Їжа та здоров'я", де діти узагальнили знання про корисну та шкідливу їжу, її вплив на здоров’я людини та ліпили з пластиліну корисні та шкідливі продукти.

Наприкінці дня відбулась зустріч з улюбленими дитячими журналами на бібліотечному уроці. Казкові персонажі, гумор і жарти додали веселого настрою. Надворі дощ, а у літньому майданчику гомін, посмішки, розваги!

<slideshow />
