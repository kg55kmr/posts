---
title: Дитячий майданчик літнього дозвілля
---

Літні канікули – це найкраща та особлива пора для кожного школяра. Саме літо дарує безліч можливостей для оздоровлення та відпочинку. І головне, щоб він був цікавим та корисним.

Сьогодні на нашому дитячому майданчику літнього дозвілля для учнів 3-х класів був неймовірний день. Наші пригоди розпочалися з енергійної ранкової руханки. Далі на дітей чекав захоплюючий квест «Земля – наш дім, бережи її», де вони дізналися цікаві факти про нашу планету, із задоволенням виконували завдання квесту та разом прийшли до висновку, що планета Земля – це наш спільний дім і кожен з нас повинен задуматися про те, як захистити її.

Наступною цікавою зупинкою для третьокласників стало продовження роботи над проєктом "Дуже хочеться пізнать як уміли вимірять". На теоретичному занятті дослідили старовинні міри вимірювання: аршин, корх, лікоть, вершок тощо. Під час практики створили малюнки крейдою на асфальті з використанням старовинних одиниць вимірювань. Малюнки вийшли різні, але діти показали вміння співвідносити сучасні та старовинні одиниці вимірювання.

А далі, із задоволенням, поринули в майстер клас «Створення ляльки-мотанки», де дізналися цікаву інформацію про те, що здавен у кожній родині лялька-мотанка виконувала роль оберегу, була символом мудрості, берегинею роду, а також це одна із найдревніших іграшок. Діти проявили свою творчість, уяву та фантазію. На майстер-класі застосували свої знання про старовинні одиниці вимірювання.

Другий день пройшов чудово, весело та цікаво. Втомлені, але щасливі третьокласники покинули майданчик, щоб завтра знову повернутися!!!

<slideshow />
