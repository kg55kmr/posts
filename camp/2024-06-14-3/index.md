---
title: Дитячий майданчик літнього дозвілля
---

Літо – це пора незвичайних вчинків, нових вражень та нового яскравого життя. Саме тому дитячий майданчик літнього дозвілля у Криворізькій гімназії №55 став джерелом позитивних емоцій, дружби, доброти та здоров’я. Вчителі спрямували всю роботу на те, щоб надолужити освітні прогалини, допомогти дітям розкрити свій потенціал, порозумітися між собою, пізнати одне одного краще, оздоровитися як фізично, так і морально.

Третьокласники розпочали день із зустрічі з книгою, адже не дарма кажуть: «Хто багато читає, той багато знає». Виконуючи завдання вікторини, конкурсів, діти пригадали прочитані твори, улюблених казкових персонажів. Конкурс малюнків завершили виставкою портретів казкових героїв.

Наступною цікавою зупинкою для дітлахів стала майстерня талантів «Барви літа», де вони спробували себе у ролі митців. А далі діти з великим задоволенням поринули у світ творчості та фантазії створюючи будинки з лего та паперу. Наприкінці дня на дітей чекав тренінг «Безпечне літо» та цікаве музичне заняття.

Відпочинок на майданчику неймовірно сподобався дітям, адже кожного дня були нові знання, цікаві вікторини, конкурси, змагання та майстер-класи. Школярі отримали безліч неймовірних вражень та яскравих емоцій, які будуть супроводжувати їх все літо!

<slideshow />
