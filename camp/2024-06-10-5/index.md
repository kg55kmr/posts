---
title: Дитячий майданчик літнього дозвілля
---

Сьогодні заняття на літньому пришкільному майданчику розпочались для учнів 8 класів. На практичному занятті «Перша медична допомога» діти пригадали правила першої допомоги при сонячному і тепловому ударах, укусі отруйними зміями, переломах та інших небезпечних випадках. Швидкість, зібраність, правильність дій - це те, що повинні знати діти для збереження здоров‘я та життя. Вікторина "Ми - нащадки козацького роду" спонукала дітей відновити в пам’яті основні події історії України, вивчені протягом курсу 8 класу. На занятті з української мови весело та плідно пригадали важливу тему на турнірі: "У країні Числівників". Змагання було водночас розвагою і способом виявити слабкі та сильні сторони в знаннях учнів перш за все для них самих. Але далі – нове випробування - математична вікторина "Найпрактичніший". Діти вправлялись у вміннях, які стануть у пригоді в реальному житті, а саме тренували усний рахунок, пригадували важливі для наступних курсів алгебри формули та розв’язували логічно-спортивні завдання. І як же без обіду, хоч і віртуального! Вікторина "Смачна географія" була випробуванням на міцність знань з предмету і не тільки: повторили і роботу з картою, і гастрономічні цікавинки країн світу.

<slideshow />
