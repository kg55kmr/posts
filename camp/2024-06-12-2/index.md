---
title: Дитячий майданчик літнього дозвілля
---

Розпочався третій день розваг та цікавих заходів для учнів 2-х класів на літньому майданчику.

Сьогодні діти провели незабутній день, беручи участь у різноманітних інтерактивних та розважальних заходах. Під час віртуальної екскурсії "Чудеса Криворіжжя", мали можливість відвідати чарівні куточки рідного краю. Далі маленькі дослідники вирушили в математичну подорож до Африки, приймаючи участь в інтерактивній грі "Джамбо". Разом складали фігури з танграмів, грали в гру "Математичне доміно", розкодували математичні загадки. Інтерактивна гра "Мовний квест" захопила всіх дітей, які разом добирали відповідні рими до завдань.

На майстер-класі від СЮТ учні проявили свої творчі вміння з конструювання паперових розробок, а також пограли в захопливу командну гру "Ловись, рибко!"

Наш день розваг та яскравих ігор на майданчику пройшов весело та насичено. Діти отримали безліч позитивних емоцій, нових знань та вражень.

<slideshow />
