---
title: День Святого Миколая у 2-Б
---

У наш заклад освіти завітала справжня магія! Сьогодні учні 2-Б класу поринули в атмосферу добра, радості та очікування дива, адже вони святкували улюблене свято всіх дітлахів - День Святого Миколая.

Діти старанно готувалися до зустрічі: вивчали вірші, співали пісні та згадували свої добрі вчинки за цілий рік. І старання не були марними! У класі панувала неймовірна атмосфера тепла та дружби.  Звісно не обійшлося без солодких подарунків та сюрпризів,  які викликали щирі усмішки на обличчях наших маленьких учнів та учениць. 

Це свято нагадало всім нам, що дива існують, якщо в них вірити та бути чемними. Нехай Святий Миколай оберігає наших дітей та дарує їм мирне небо!

<youtube id="gex1TINuGeg" />