---
title: 🧠 Всесвітній день психічного здоров’я у Криворізькій гімназії №55
---

10 жовтня у всьому світі відзначають Всесвітній день психічного здоров’я — день, який покликаний привернути увагу до важливості турботи про свій емоційний стан, психологічну стійкість та благополуччя.

У Криворізькій гімназії №55 також долучилися до відзначення цього дня, наголосивши: дбати про психічне здоров’я так само важливо, як і про фізичне. Протягом дня класні керівники та практичний психолог закладу проводили бесіди, вправи та інтерактивні заняття, присвячені емоційній грамотності та способам саморегуляції.

Особливо активно взяли участь у заходах наймолодші учні гімназії. Разом із практичним психологом вони вирушили у "подорож світом емоцій": вчилися розпізнавати радість, смуток, злість, говорили про те, як проживати різні почуття, не пригнічуючи їх, та як подружитися зі своїми емоціями.

Ми переконані: психічне здоров’я — це необхідність, тож продовжуємо разом з учнями, батьками й педагогами створювати середовище, де кожен почуватиметься в безпеці та підтримці.

<slideshow />
