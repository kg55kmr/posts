---
title: Юні інспектори дорожнього руху
---

Розпочалася весна, чудова пора року, а, отже, на вулицях міста побільшало юних пішоходів. Кожний учасник дорожнього руху зобов’язаний знати й дотримуватися вимог Правил дорожнього руху. Неповнолітні – це одна з найчисленніших категорій учасників дорожнього руху. Сучасні діти та підлітки – це велосипедисти, скутеристи, любителі різного роду електротранспорту, що нині став дуже популярним. При цьому недостатність знань Правил дорожнього руху, особливо під час керування різними засобами пересування, відсутність відчуття небезпеки на дорозі, легковажність – одна з найчастіших причин дитячого дорожньо-транспортного травматизму та смертності, у тому числі й з вини дітей.

У КГ №55 КМР юні інспектори дорожнього руху взяли участь у профілактичному челенджі «Будь обережним на дорозі», адже на часі розширити знання наших здобувачів освіти про правила поведінки пішоходів в умовах вулиці.

Уміння самостійно користуватись набутими знаннями в повсякденному житті – запорука безпечної поведінки.

Любі друзі, будьте обережні!

<youtube id="YlZVNY5XVBE" />
