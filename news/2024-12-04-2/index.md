---
title: 'Челендж "Наше покликання - волонтер"'
---

У 2024 році в усіх волонтерських проєктах, що реалізовувались у нашому закладі, активно брали участь не лише здобувачі освіти, а й учителі та батьки. Разом ми стали однією великою родиною, об'єднаною прагненням допомогти тим, хто цього потребує. Кожен із нас приносив свою частинку доброти, тепла і підтримки, створюючи атмосферу співпраці, взаємопідтримки та щирої турботи. Це був справжній прояв єдності, де кожен вкладався в спільну справу, незалежно від віку чи ролі, тому що ми всі разом — велика сила добра.

У рамках активної підтримки Збройних Сил України КГ №55 КМР продовжувала працювати з батьківською громадськістю, залучаючи родини до благодійних ініціатив та заходів. У 2024 році проведено кілька значущих акцій, що продемонстрували єдність і підтримку нашої громади. Наша гімназія була активним учасником благодійного марафону «7 тижнів – 7 пікапів» #ЄднаймосяЗарадиПеремогиКР, у якому взяли участь усі учасники освітнього процесу закладу: загалом під час благодійного марафону було зібрано 32000 грн.                                 

Упродовж року тривала постійна активна робота по збору гуманітарної допомоги. Було зібрано й передано для ЗСУ одяг, взуття, продукти харчування, гігієнічні засоби, медичні препарати тощо.

Учні закладу з глибокою відданістю та теплотою сердець регулярно створювали обереги, малюнки та листи, які передавали нашим воїнам ЗСУ. Кожен витвір був наповнений турботою, вдячністю та підтримкою, даруючи солдатам не тільки символи захисту, а й частинку душі, щоб вони відчували нашу опору та небайдужість, навіть на відстані.

<slideshow />