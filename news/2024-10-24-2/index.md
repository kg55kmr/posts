---
title: 'Безпека життєдіяльності здобувачів освіти: Єдина виховна година перед осінніми канікулами'
---

24 жовтня 2024 року в КГ №55 КМР відбулася Єдина виховна година, присвячена питанням безпеки життєдіяльності. Цей захід було організовано в рамках Тижня з безпеки, який проходить із 21.10.2024 по 25.10.2024. Учасники освітнього процесу, учні 1-9 класів, мали можливість ознайомитися з важливими аспектами безпеки в побуті, особливо в умовах воєнного стану.

Упродовж виховної години класні керівники провели інформаційні бесіди, акцентуючи увагу на запобіганні ризикам, пов’язаним із вибухонебезпечними та підозрілими предметами, а також на правилах поведінки в надзвичайних ситуаціях різного характеру. Зокрема, учні дізналися про порядок дій у випадках радіаційних, хімічних та бактеріологічних загроз. Також було наголошено на важливості дотримання Правил дорожнього руху та запобігання дитячому дорожньо-транспортному травматизму,  звернено увагу на небезпеку водних об’єктів у осінній період. Усі учасники отримали корисні рекомендації щодо безпеки, а реєстрація первинного інструктажу з БЖД була проведена відповідно до вимог пункту 4 розділу VІІІ наказу Міністерства освіти і науки України від 26.12.2017 №1669 «Про затвердження Положення про організацію роботи з охорони праці та безпеки життєдіяльності учасників освітнього процесу в установах і закладах освіти».

Завдяки такій виховній годині учні стали більш обізнаними у питаннях безпеки, що є особливо актуальним перед канікулами.

<slideshow />
