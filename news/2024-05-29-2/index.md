---
title: Відкриття меморіальних дошок
---

29 травня 2024 року в КГ №55 КМР відбулося урочисте відкриття меморіальних дошок випускникам-героям: Грошеву Олександру Миколайовичу та Кулику Артуру Павловичу, що віддали своє життя за територіальну цілісність нашої держави.

Почесне право відкрити меморіальні дошки надали рідним Героїв.

За особисту мужність і героїзм, самовідданість та вірність військовій присязі й народу України, проявлені при виконанні військового обов’язку – захисті територіальної цілісності та недоторканості України під час відбиття збройної агресії Російської Федерації, **старшого майстра ремонтного відділення бронетанкової техніки взводу технічного забезпечення механізованого батальйону Грошева Олександра Миколайовича нагороджено Нагрудним знаком «За заслуги перед містом» III ступеня (посмертно); стрільця стрілецького відділення, стрілецького взводу, стрілецької роти, стрілецького батальйону Кулика Артура Павловича нагороджено нагрудним знаком «За заслуги перед містом» III ступеня (посмертно)**.

Кожне ім'я, викарбуване на меморіальній дошці — це історія мужності, відваги та самопожертви. Ми повинні пам'ятати, що за подвигом Героя стоїть родина, яка втратила сина, батька, брата або друга. Їхні жертви ніколи не забудуть, а стануть нагадуванням усім нам про те, що свобода має свою ціну, і що ми повинні робити все можливе, щоб зберегти мир і незалежність, за які вони боролися.

<slideshow />
