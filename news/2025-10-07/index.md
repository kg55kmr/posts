---
title: Святкування Дня працівників освіти
---

03.10.2025 у КГ №55 КМР відбулося урочисте святкування Дня працівників освіти.

Цей день став справжнім святом вдячності, тепла та шани до людей, які щодня віддають частинку свого серця дітям. У святково прикрашеній залі лунали щирі слова привітань з професійним святом, а з екрану — теплі відеозвернення та слова подяки від учнівських колективів, які з любов’ю й повагою вітали своїх наставників.

Директор гімназії, Людмила Володимирівна Горевич, звернулася до колективу з глибокими словами вдячності за невтомну працю в непростих умовах воєнного стану. Вона підкреслила, що спільна справа —  це внесок у майбутнє України, у перемогу, у формування сильного, свідомого покоління. Людмила Володимирівна закликала кожного педагога бути прикладом для дітей: у знаннях, у поведінці, у життєвих цінностях.

Кульмінацією заходу стало урочисте нагородження працівників закладу — це був зворушливий момент, що став символом визнання їхніх досягнень, щоденних зусиль та справжнього професіоналізму.

Зі щирим серцем вітаємо всіх працівників освіти зі святом!  
Нехай ваша праця буде завжди натхненною, серце — наповнене теплом і гордістю, а поруч — повага, вдячність і любов ваших учнів та колег.  
Дякуємо за вашу самовідданість, терпіння та віру в кожну дитину.

<youtube id="rVgF7VGAiFc" />

<slideshow />

<fbvideo id="823323900861579" />