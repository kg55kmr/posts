---
title: Художня майстерня «Осінь чарівниця»
---

Осінь – прекрасна золота пора року. Вона збирає щедрі врожаї овочів і фруктів, фарбує листочки в барвисті кольори, запалює багряно-червоні кетяги калини.

Уже давно так повелося, що осінь йде до всіх у гості… 24 жовтня чарівниця-осінь завітала на гостини до художньої майстерні 3-А класу.

Осінь дарує нам різні фарби, безліч овочів і фруктів, а також досить мінливий настрій. Але сьогодні у всіх був веселий настрій та яскраві емоції. Діти відгадували загадки, кросворд, які приготувала красуня Осінь, переглядали улюблений мультфільм. А далі всі взялись до праці. Кожен намалював портрет золотокосої дівчини Осені.

У колі друзів, у барвах осені швидко минув час, але кожен взяв з собою часточку тепла і позитиву від зустрічі та спільної творчості.

<slideshow />
