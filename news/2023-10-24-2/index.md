---
title: Квест «Переходь на українську»
---

27 жовтня вся Україна святкуватиме День української писемності та мови. Учні 3-Б класу на осінніх канікулах також долучилися до свята. З метою популяризації української мови, з дітлахами пройшли квест «Переходь на українську». Під час заходу малеча вчилася вітатися українською, дізналася багато про сленг, позмагалася у знанні назв предметів рідною мовою. Найзахопливішим було завдання з читання вірша про Україну мовою емодзі. Наприкінці квесту школярі намагалися солов’їною мовою назвати смуток та радість. Мелодійною піснею закінчили конкурс. Але додому не поспішали, бо вирішили пригадати, що 26 жовтня День гарбуза. Із захватом готували листівки з гарбузиком: малювали, вирізали та клеїли. Саморобки довго нагадуватимуть третьокласникам про осінні канікули

<slideshow />
