---
title: Відкриття меморіальних дошок
---

Схиляє голову в скорботі КГ №55 КМР…

22.08.2024 року відбулося урочисте відкриття меморіальних дошок випускникам-героям – Савицькому Денису Анатолійовичу та Левицькому Андрію Володимировичу, що поклали своє життя за територіальну цілісність нашої держави.

За особисту мужність і героїзм, самовідданість та вірність військовій присязі й народу України, проявлені при виконанні військового обов’язку – захисті територіальної цілісності та недоторканості України під час відбиття збройної агресії Російської Федерації, командира стрілецького відділення

2 стрілецького взводу 3 стрілецької роти Савицького Дениса Анатолійовича нагороджено Нагрудним знаком «За заслуги перед містом» III ступеня (посмертно), інспектора прикордонної служби 3 категорії 4 відділення інспекторів прикордонної служби першої прикордонної застави відділу прикордонної служби №2. Левицького Андрія Володимировича нагороджено Орденом «За мужність» III ступеня (посмертно), Нагрудним знаком «За заслуги перед містом» III ступеня (посмертно).

Почесне право відкриття меморіальних дошок надали матерям Героїв.

Наші воїни, наші герої, що впали в бою, заслуговують на вічну пам’ять і безмежну вдячність. Вони віддали свої життя, щоб ми могли жити під мирним небом, щоб стяг нашої держави продовжував майоріти, символізуючи свободу та незалежність. Подвиг Савицького Дениса Анатолійовича та Левицького Андрія Володимировича – це більше, ніж просто виконання обов’язку. Це свідомий вибір стати на захист рідної землі, віддати найдорожче заради майбутнього.

Слава Героям! Вічна пам'ять і шана!

<slideshow />
