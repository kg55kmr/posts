---
title: 🛡 Єдиний виховний простір із безпеки життєдіяльності у КГ №55 КМР 🛡
---

24.10.2025 у КГ №55 КМР відбувся Єдиний виховний простір, присвячений питанням безпеки життєдіяльності.

Учні 1–9 класів разом із класними керівниками долучилися до інформаційно-профілактичних бесід, під час яких обговорили важливі аспекти безпечної поведінки в побуті та громадських місцях, особливо в умовах воєнного стану.

Педагоги наголосили на правилах дій у надзвичайних ситуаціях — під час пожежі, задимлення, повітряної тривоги, евакуації, а також ознайомили із порядком реагування на вибухонебезпечні та підозрілі предмети, радіаційні, хімічні та біологічні загрози.

Окрему увагу приділено дотриманню правил дорожнього руху, безпечній поведінці пішоходів і пасажирів, а також запобіганню дитячому травматизму. Учні пригадали, як поводитися біля водойм, у лісі, під час прогулянок та ігор на вулиці.

Також розглянуто питання безпечного користування електроприладами, газом і водою, спілкування з незнайомцями — як у реальному житті, так і в інтернеті, правила цифрової безпеки та особистої гігієни.

Усі учасники отримали практичні поради щодо збереження життя та здоров’я під час осінніх канікул, а проведення первинного інструктажу з БЖД здійснено відповідно до вимог наказу МОН України №1669 від 26.12.2017.

Безпека — це відповідальність кожного. Нехай канікули будуть не лише веселими, а й безпечними! 🚦🍂

<slideshow />
