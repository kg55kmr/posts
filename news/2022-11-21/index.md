---
title: День Гідності та Свободи
---

21 листопада в Україні відзначається День Гідності та Свободи, у який вшановують громадянський подвиг, патріотизм і мужність людей, що виступили на захист демократичних цінностей, прав і свобод людини й громадянина, національних інтересів нашої держави та її європейського вибору під час подій Помаранчевої революції 2004 року та Революції Гідності 2013-2014 років, які згуртували весь український народ навколо високої мети – відстоювання незалежності України, її стабільного розвитку в європейському співтоваристві, досягнення гідного рівня життя.

Відзначаючи День Гідності та Свободи, ми пишаємося нашими співвітчизниками, які понад усе цінують свободу й гідність та захищають незалежність України від зовнішньої агресії.

Слава Україні! Героям слава!

<youtube id="3mY2Gv2-eOY" />
<youtube id="meM2YzZDZpc" />
