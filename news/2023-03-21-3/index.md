---
title: Розвивально-пізнавальні заняття для майбутніх першокласників
---

Майбутні першокласники КГ №55 КМР дружньо відвідують розвивально-пізнавальні заняття нашого закладу.

Педагогічний колектив радо допомагає малечі в адаптації до нових умов діяльності, нового положення в суспільстві, нових взаємин як з дорослими, так і однолітками.

# Правила для батьків першокласників

- Заздалегідь привчайте дитину до відповідного розпорядку дня.
- Демонструйте любов до дитина. Вона має відчувати, що дорога вам завжди, незважаючи на те, чи збігаються її навчальні досягнення з вашими уявленнями й вимогами. Таке ставлення допоможе сформувати стійку позитивну самооцінку на все життя.
- Не перетворюйте дитину на засіб вашого самоствердження, на річ, якою можна вихвалятися перед знайомими: «А моя дочка дві іноземні мови вивчає, на фортепіано грає, на художню гімнастику ходить!». Цілком можливо, що таке навантаження для неї надмірне, але вона не насмілюється вам заперечувати. Роздивіться у малюкові не продовження вашого «Я», а окрему особистість. Тоді ви будете здатні зрозуміти, що їй справді потрібно, а що ні.
- Говоріть із дитиною щодня про всі дрібниці, про складні й приємні події, про її відчуття від тих чи інших справ, про шкільне життя.
- Ураховуйте побажання дитини, адже навчатися йде вона, а не ви. Тож варто дослухатися, який вона хоче портфель, пенал, олівці, яка форма їй більше до вподоби, необхідно дати змогу зробити вибір із декількох представлених варіантів відповідно до ваших фінансових можливостей.
- Якщо ваш малюк хоче взяти з собою до школи щось нестандартне, скажімо, маленьку іграшку, – дозвольте! Батьки помиляються, намагаючись навіяти дитині, що відтепер вона стає дорослою. Дитинство після 1 Вересня не закінчується. Цей процес тривалий, особливо для шестирічок.
- Показуйте, що ви задоволені здобутками своєї дитини, уникайте підкреслення її невдач.
- Розвивайте увагу, пам’ять, мислення малюка за допомогою спеціальних вправ.

<slideshow />
