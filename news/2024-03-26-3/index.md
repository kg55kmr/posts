---
title: Художня майстерня «А вже весна, а вже красна»
---

Весна — це сонце та тепло, радість усього живого, що прокинулось від зимового сну. А ще ця пора року дарує учням канікули, можливість цікаво разом провести час, поспілкуватися, розважитись. Саме для цього 26 березня учні 3-А класу КГ №55 КМР зустрілись в дружньому колі.

Відгадування загадок, розгадування ребусів, кросворду, читання віршів про первоцвіти, весняних закличок, народних прислів’їв і прикмет – ці та інші завдання виконували діти, рухаючись від станції до станції віртуальної подорожі. А на зупинці «Мальовнича» діти завітали в художню майстерню «А вже весна, а вже красна!». Малювали весну, сповнену барвами перших квітів і першими сонячними променями. Адже весна — це зелен цвіт і пахощі квітів. А ще весна — це надія! Надія на мир, на щасливе майбутнє…
