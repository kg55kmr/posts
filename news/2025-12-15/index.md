---
title: «Освіта незламних»
---

Колектив Криворізької гімназії №55 став учасником проєкту ТРК «Рудана» «Освіта незламних» — ініціативи, що розповідає про силу, відданість і професіоналізм освітян у непрості для країни часи.

Знімальна група телеканалу побувала в гімназії, щоб на власні очі побачити, чим живе заклад сьогодні: як організований освітній процес, чим надихаються вчителі та як формується простір, у якому дітям безпечно, цікаво й комфортно навчатися.

Журналісти зафіксували уроки, навчальні будні та живі емоції, щирі слова педагогів, їхню любов до професії та дітей. Кожен кадр — про відповідальність, стійкість і бажання працювати на результат, незважаючи на виклики сьогодення.

Участь у проєкті «Освіта незламних» стала для Криворізької гімназії №55 визнанням щоденної праці та ще одним доказом того, що українська освіта тримається на сильних, відданих і небайдужих людях. Саме таким є колектив нашої гімназії — освітяни, які формують майбутнє України вже сьогодні.

<youtube id="-FN5YsUR_9w" />

<slideshow />
