---
title: «Мобільний клас безпеки»
---

19.04.2024 до здобувачів освіти КГ №55 КМР завітав «Мобільний клас безпеки». Співробітники ДСНС разом з інспекторами ювенальної превенції Кривого Рогу провели зустріч і розповіли дітям про ключові правила безпеки в мирному житті та під час війни, про найпоширеніші боєприпаси, які виявляє населення на території Криворізького району.

Школярам за допомогою презентації пояснили, яким чином поводитися, якщо знайшов небезпечну знахідку. Актуальною була для учнів і інформація про літні небезпеки, як поводити себе, якщо побачили тонучу людину. Хлопці та дівчатка на деякий час відчули себе професіоналами - самостійно намагалися врятувати людину, надаючи їй першу невідкладну допомогу.

Упродовж часу значна увага спілкування була приділена попередженню дитячого дорожньо-транспортного травматизму, формуванню навичок безпечної поведінки на вулицях і дорогах, удосконаленню й узагальненню знань з безпеки дорожнього руху, правил пішоходів, безпечного поводження під час руху.

Поліцейські в форматі гри показали жести регулювальника, повторили правила безпечного дорожнього руху та зупинилися на важливості носіння світловідбиваючих елементів на одязі.

Учні та учениці з зацікавленням слухали розповіді спеціалістів та обіцяли бути уважними й обережними, а в разі будь-якої надзвичайної ситуації – одразу повідомляти дорослих або телефонувати до Служби порятунку за номером «101».

<slideshow />
