---
title: Перемога у обласному конкурсі комп’ютерної графіки та анімації
---

Мультфільми - один з найбільших феноменів людської творчості. Короткотривалі та повнометражні, яскраві та монохромні, вони завжди притягували як глядачів, так і творців можливістю поринути у паралельний світ фантазії та необмежених можливостей. Віра Барило, учениця 3-Б класу, також використовує комп'ютерну анімацію як один із засобів вираження своєї креативності, причому дуже вдало. Дівчинка вже третій рік поспіль займає із власними яскравими мультиками призові місця в обласних конкурсах. Цього року Віра посіла ІІІ місце на обласному дитячо-юнацькому фестивалі екранних мистецтв "Дніпровські погостини" та І в місце обласному конкурсі комп’ютерної графіки та анімації. Але не відстали й шестикласники: Яна Петрук з 6-А класу посіла ІІ місце із загадковою анімацією "Випадок", а Гліб Зілінченок з 6-Б вразив журі конкурсу ніжним комп'ютерним малюнком "Янгол".

<slideshow />
