---
title: 'Єдина виховна година "Від козаків до захисників: історія незламності"'
---

01.10.2024 у КГ №55 КМР для здобувачів освіти 1-9 класів проведено Єдину виховну годину "Від козаків до захисників: історія незламності", присвячену Дню захисників та захисниць України та Дню українського козацтва. Учні мали можливість дізнатися більше про історію українського козацтва, його внесок у боротьбу за свободу та незалежність країни, а також про сучасних захисників, які стоять на варті нашої безпеки.

Заходи розпочалися презентаціями, в яких діти ознайомилися з важливими історичними постатями та подіями, що стали знаковими для української історії. Після цього пройшла жива дискусія, під час якої учні ділилися своїми думками про роль героїзму та патріотизму в нашому житті.

На завершення виховної години відбулося вшанування пам'яті загиблих захисників України, а також показ короткометражного фільму, присвяченого сучасним героям, які борються за нашу незалежність.

Дякуємо всім захисникам і захисницям за можливість навчатися й розвиватись у рідній країні!

<slideshow />
