---
title: Екологічна акція зі збору пластикових кришок
---

Пріоритетне завдання сучасного освітнього процесу – прищеплення патріотизму поколінню, що покликане здійснити відродження держави Україна та інтегруватися в європейське суспільство. Отже, це виховання загальнолюдських цінностей, зокрема доброчинності, щедрості, любові до людей та рідної землі.

Перше й найпростіше, що можна робити в цьому напрямку із самого малку – дотримуватися чистоти навкруг себе. Саме тому КГ №55 КМР вирішила долучитися до загальноєвропейської, а відповідно й всеукраїнської ініціативи сприяння переробці вторинної сировини. Великі й малі підприємства даного спрямування останнім часом активно множаться країною й не лише допомагають очищувати довкілля, але й з притаманною українському геному творчістю прикрашають життя співвітчизників (і не тільки) справжніми витворами мистецтва у вигляді побутових речей. Виручені ж кошти направляються на благодійність.

Назбиравши якомога більше пластикових кришок, дружній колектив КГ № 55 КМР робить свій внесок у перемогу та подальший розвиток улюбленої країни.

**Друже**, долучайся до екологічної акції КГ №55 КМР зі збору пластикових кришок.

**Прибери сміття за собою й не дозволяй залишати його іншим!**

**Чистота навколишнього середовища - запорука здоров'я всіх людей. Ти не виняток!**

<youtube id="jIssdzHcVyg" />
