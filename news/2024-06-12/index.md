---
title: Відкриття меморіальної дошки
---

Невимовний біль і сум… 12.06.2024 року в КГ №55 КМР відбулося урочисте відкриття меморіальної дошки випускнику-герою – Довбні Миколи Володимировича, що віддав своє життя за територіальну цілісність нашої держави.

За особисту мужність і героїзм, самовідданість та вірність військовій присязі й народу України, проявлені при виконанні військового обов’язку – захисті територіальної цілісності та недоторканості України під час відбиття збройної агресії Російської Федерації, солдата 2-го мінометного відділення мінометного взводу 3-го аеромобільного батальйону Довбню Миколу Володимировича нагороджено Нагрудним знаком «За заслуги перед містом» III ступеня (посмертно).

Почесне право відкрити меморіальну дошку надали матері Героя.

Довбня Микола Володимирович був не лише мужнім воїном, а й люблячим сином, вірним другом і справжнім патріотом. Він пішов на поле бою, щоб захистити нас від небезпеки, аби ми могли жити в мирній Україні. Хай душа нашого Героя знайде спокій, а ми збережемо його в наших серцях назавжди.

Слава Герою! Вічна пам'ять і шана!

<slideshow />
