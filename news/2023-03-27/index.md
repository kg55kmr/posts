---
title: Зустріч співробітників громадської організації «Проліска» з ВПО
---

У Криворізькій гімназії №55 «нові криворіжці» живуть, наче велика сім’я, яка зібралась з різних областей, з різним життєвим досвідом, сім’я, яка через виклики долі опинилися в одному місці.

З метою покращення комунікації та налагодження атмосфери проживання внутрішньо переміщених осіб 27.03.2023 у закладі співробітники громадської організації «Проліска» провели зустріч із мешканцями шелтера, який функціонує на базі освітньої установи.

Упродовж часу спілкування значна увага була приділена питанню розуміння та взаємоповаги серед ВПО, психологічній допомозі та підтримці осіб, що залишилися без даху над головою. Мешканцям шелтера надано рекомендації щодо правил проживання, запобігання внутрішньої конфронтації, поваги одне до одного, поваги до самих себе та власних дітей.

Співробітники громадської організації «Проліска» та адміністрація закладу обговорили можливі напрямки спільної співпраці у створенні належних умов перебування та потреб внутрішньо переміщених осіб, надання обладнання, матеріалів для здійснення ремонтних робіт, визначили першочергові потреби для покращення умов проживання людей, які опинилися у складних життєвих обставинах та надалі проживали у приміщенні закладу, де створено затишок, добробут, комфорт, наближений до домашньої оселі.

<slideshow />
