---
title: Міжнародний день рідної мови
---

21 лютого відзначається Міжнародний день рідної мови - свято, засноване ЮНЕСКО в 1999 році. Головна мета цього дня - підтримати самобутність кожної мови та її важливість для народу. Мова є душею нації, її генетичним кодом, у її глибинах народилося багато з того, чим може пишатися наш народ. Недаремно кажуть, що без мови нація помирає, тому що в ній міститься культура і історія цілої держави. В ці важкі часи українцям як ніколи важливо підтримувати свою рідну мову словом, віршем, піснею.

В Міжнародний день рідної мови для учнів 6-х класів Криворізької гімназії №55 проведено виховний захід у формі усного журналу «Ой, яка чудова українська мова...» (підготувала вчитель української мови і літератури Леся Анатоліївна Стрембицька). Гортаючи сторінки журналу, учні дізналися історію виникнення свята та дату початку його відзначення в Україні. Школярі також переглянули презентацію та відеоматеріали, з яких дізналися цікаві факти про українську мову. А учні 9-х класів пограли в квест-гру «Мовознавчі перегони». Учасники заходу дійшли висновку, що це один із тих днів, коли кожен має змогу відчути себе частинкою свого великого народу, посіяти у своєму серці хоча б одну зернину любові до рідної мови. Вчитель закликав учнів зберігати і шанувати свою мову, задля прийдешніх поколінь, бо з нею наше майбутнє і майбутнє України.

<slideshow />
