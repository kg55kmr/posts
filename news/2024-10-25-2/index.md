---
title: Радіодиктант національної єдності
---

25 жовтня 2024 року українці з усіх куточків країни долучилися до написання Радіодиктанту національної єдності. Цьогоріч авторкою стала видатна письменниця Оксана Забужко. Текст називався «Магія голосу». Читав його поет, нині військовий, Павло Вишебаба.

КГ №55 КМР активно приєдналася до цієї важливої ініціативи. До написання радіодиктанту долучилися педагоги, учні та батьківська громада. У навчальному закладі панувала атмосфера єдності та патріотизму, адже всі учасники освітнього процесу мали можливість показати свою підтримку українській мові та культурі.

У рамках підготовки до заходу в нашому закладі провели низку тематичних зустрічей, на яких обговорювали значення національної єдності та важливість збереження рідної мови. Педагоги надихали учнів, а батьки активно підтримували своїх дітей у цій важливій справі.

Радіодиктант національної єдності - це не лише можливість перевірити свої знання, а й нагода відчути свою причетність до великої української спільноти, адже цей рік особливо важливий для українців, і написання радіодиктанту стало символом стійкості та незламності нашого народу. У КГ №55 КМР впевнені, що така ініціатива сприятиме зміцненню патріотичного духу та відданості рідній мові серед молоді!

<slideshow />
