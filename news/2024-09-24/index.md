---
title: Тренувальна евакуація
---

24.09.2024 для здобувачів освіти КГ №55 КМР була проведена важлива навчальна подія — тренувальна евакуація на випадок надзвичайної ситуації. Цього разу було імітовано пожежу, що дозволило відпрацювати алгоритм дій у реальних умовах.

Основною метою заходу стало підвищення рівня готовності учнів та працівників до швидкої та безпечної евакуації у разі виникнення надзвичайних ситуацій.  Учасники мали змогу на практиці застосувати знання, отримані під час попередніх інструктажів з безпеки.

Усі етапи евакуації пройшли організовано та безпечно. Учні разом з вчителями швидко й відповідально покинули приміщення гімназії та зібралися у визначеному місці. Після завершення навчальної евакуації було проведено аналіз дій, під час якого обговорили, що вдалося, та на що слід звернути увагу в майбутньому.

Дякуємо всім учасникам за злагоджену роботу та серйозне ставлення до тренування. Подібні заходи є важливими для забезпечення безпеки всіх учасників освітнього процесу закладу.

<slideshow />
