---
title: Педагогічна рада в гімназії №55
---

05.06.2025 у закладі відбулася педагогічна рада «Освітня стратегія профорієнтації: підсумки роботи над обласним науково-методичним проєктом „Педагогічні підходи до професійної орієнтації учнів у контексті потреб на ринку праці в повоєнній Україні“».

У ході засідання були розглянуті такі питання: використання інформаційно-комунікаційних технологій для профорієнтації учнів; формування ключових компетентностей як основа усвідомленого вибору професії; індивідуальні освітні траєкторії як інструмент професійного самовизначення.

Окрім того, педагогічна рада розглянула організаційні питання, зокрема: переведення учнів 1–8 класів на наступний навчальний рік; випуск здобувачів освіти 9-х класів та вручення свідоцтв про базову загальну середню освіту — з відзнакою та свідоцтв звичайного зразка; підбиття підсумків навчання учнів, які здобували освіту за індивідуальною формою.

Педагогічна рада пройшла у конструктивному форматі, були визначені подальші напрями роботи щодо розвитку профорієнтаційної діяльності в гімназії з урахуванням сучасних викликів та потреб учнів.

<slideshow />