---
title: Свято Останнього дзвоника
---

30.05.2025 у КГ №55 КМР відбулося свято Останнього дзвоника — особливий день, наповнений теплом, щирими емоціями та незабутніми моментами. 🎈🎉🎊📚

Це свято стало символом завершення ще одного важливого етапу в житті та відкриттям нової дороги — сповненої мрій, надій і прагнень. 🎈🎊☀️

Святковий ранок розпочався на шкільному подвір’ї, де зібралися учні, вчителі, батьки та гості. Урочисту атмосферу доповнили посмішки, обійми, хвилювання — все те, що робить Останній дзвоник по-справжньому особливим. 🎈🎉🔔

Зі щирими словами звернулася до присутніх директор закладу Горевич Людмила Володимирівна. Вона привітала всіх із завершенням навчального року, побажала випускникам - 2025 мирного, щасливого й успішного продовження життєвого шляху. 💖🎓

Душевні виступи учнів торкнулися сердець кожного: вони згадували найкращі миті шкільного життя й висловлювали вдячність учителям та батькам. Особливо зворушливою миттю став вальс, у якому переплелися ностальгія, любов і щире прощання з дитинством. 🎈🎉💃🕺

Коли пролунав останній дзвоник, серця дев’ятикласників завмерли — він сповістив про новий етап у їхньому житті. Попереду — нові можливості, нові мрії, але цей день назавжди залишиться в пам’яті світлим спогадом. 🎈🎊🎉🔔

Після урочистостей подвір’я наповнилося сміхом, обіймами, спільними фото й теплими словами. 🎈🎉📸💬

Цьогорічне свято було особливо зворушливим. Ми усвідомлюємо, що ця можливість — зібратися, обійматися, святкувати — стала реальною завдяки самовідданості та мужності наших захисників і захисниць Збройних Сил України. 🇺🇦 Саме вони щодня боронять наше право на спокійне й світле сьогодення. Від усього серця дякуємо кожному військовослужбовцю за вашу відвагу, жертовність і силу. 🇺🇦🕊️

Свято Останнього дзвоника у КГ №55 КМР залишило по собі яскравий, душевний слід у серцях усіх учасників. І нехай ці спогади ще довго зігрівають душу теплом шкільного дому. 🎈🎊🎉🏫💖

<slideshow />

<fbvideo id="1403015370884934" />