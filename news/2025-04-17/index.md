---
title: День Цивільного захисту в КГ №55 КМР — 17 квітня 2025 року 🛡️
---

У сучасних умовах, коли питання безпеки набувають особливої актуальності, надзвичайно важливо навчати дітей свідомому ставленню до власного життя та здоров’я.
Саме з цією метою 17 квітня 2025 року в КГ №55 КМР було проведено другий День Цивільного захисту — щорічний захід, що поєднує теорію та практику, знання та дію.

👧👦 1-Б, 2-Б, 3-Б, 4-А класи взяли участь у воркшопі "Без паніки! Алгоритми дій у надзвичайних ситуаціях".
Діти в доступній, ігровій формі ознайомилися з основними правилами безпеки 🧠🚨, навчалися діяти злагоджено та швидко у разі виникнення надзвичайних подій.
Особлива увага була приділена правильному виклику екстрених служб 📞112, евакуації 🚪➡️ та першій домедичній допомозі ⛑️.

🧩 Для учнів 5-Б, 6-А та 6-Б класів було організовано escape-room "Безпековий лабіринт".
У форматі командної гри діти мали змогу перевірити свої знання правил безпеки 📚 та логічне мислення 🧠, розв’язуючи завдання, пов’язані з реагуванням на різні надзвичайні ситуації.
Атмосфера змагальності 🏁 лише підсилила ефект занурення та заохотила до активної участі.

🧭 Учні 7-Б та 8-Б класів випробували себе у квесті "Вогонь, вода і тривожна валіза".
Квест об'єднав тематичні станції 🧯💧🎒, де учасники демонстрували навички з протипожежної безпеки, реагування на техногенні загрози та збору "тривожної валізи".
Завдання вимагали як знань, так і командної злагодженості 🤝, а також оперативного прийняття рішень ⚡.

☢️ Окрім цього, у закладі було відпрацьовано тренувальну евакуацію здобувачів освіти при радіаційній небезпеці.
Учасники діяли за попередньо відпрацьованим алгоритмом: швидко залишили приміщення закладу 🏫 у умовно забрудненій зоні, використовуючи ватно-марлеві пов’язки 😷, як один із засобів індивідуального захисту органів дихання.
Усі дії були злагодженими ✅ та продемонстрували готовність учасників до організованої евакуації в умовах потенційної радіаційної загрози.

<slideshow />
