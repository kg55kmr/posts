---
title: Тиждень «Медіаосвіти та медіаграмотності». Нащо? Як? Коли?
---

07.11.2022 у КГ №55 триває проєкт «Медіаосвіта та медіаграмотність». І сьогодні ми дамо відповідь на важливе питання: «Медіаграмотність: Нащо? Як? Коли?».

Перейдіть за [покликанням](https://www.youtube.com/watch?v=GIn4GXkqKps&ab_channel=%D0%A4%D0%BE%D0%BD%D0%B4%D0%A1%D1%85%D1%96%D0%B4%D0%BD%D0%B0%D0%84%D0%B2%D1%80%D0%BE%D0%BF%D0%B0), ознайомтесь з інформацією.

Отже, медіаграмотність - це комплекс знань, навичок і вмінь, що дозволяють розуміти, аналізувати та критично оцінювати медіа та їхні сюжети та статті.

Навіщо розвивати медіаграмотність і критичне мислення?

**1**

Усвідомиш силу впливу ЗМІ  
Будеш користуватися медіа відповідально, зважаючи на свою безпеку й захищеність цифрових пристроїв.

**2**

Матимеш звичку перевіряти факти  
З легкість відрізнятимеш факти від суджень, припущень. Вловлюватимеш відповідність аргументів логічним і психологічним правилам.

**3**

Вирізнятимеш якісні джерела інформації  
Будеш оцінювати інформацію швидко, виявляти маніпуляції та пропаганду. З першого погляду вирізнятимеш достовірність джерела.

**4**

Будеш лояльно ставитися до розмаїття, інакшості  
Ти усвідомиш, що на одну ситуацію може бути багато різних поглядів. Що це нормально і ніяка публічна думка не може стати на заваді самовираженню. Життя без стереотипів і упереджень стосовно інших подарує тобі нових друзів.Будеш оцінювати інформацію швидко, виявляти маніпуляції та пропаганду. З першого погляду вирізнятимеш достовірність джерела.

**5**

Вмітимеш комунікувати завдяки медіа  
Будеш використовувати медіа не просто для розваг, а для самовираження і творчості, зможеш чіткіше висловлювати свої думки. Ти ефективніше спілкуватимешся з друзями та рідними через медіа, зможеш приміряти на себе різні ролі.

**6**

Перестанеш довіряти чуткам, псевдо авторитетам  
Станеш послідовними, будеш чіткіше відстежувати джерела інформації, акцентувати увагу на пошуку першопричини.

**7**

Прийматимеш самостійні рішення  
Зможеш знайти вихід зі складних ситуацій у різних сферах життя: від того, кому віддати голос на виборах до побутових справ. Міркуватимеш ретельніше, розсудливіше та виваженіше.

**8**

Житимеш без інформаційного стресу  
У тебе буде емоційний щит від шкідливого контенту. Ти розрізнятимеш корисну інформацію та баласт, вмітимеш захистити свій приватний інформаційний простір.

**9**

Створюватимеш медіаконтент  
Розуміючи, як працюють медіа, ти зможеш завести свій блог, навчишся писати тексти, робити ефектні фото тощо. Все завдяки естетичним і креативним навичкам.

**10**

Навчатимешся впродовж усього життя  
Ти йтимеш у ногу з часом, бо розумієш, що медіа-середовище постійно змінюється, що з'являються нові цифрові технології. Тому навчитися медіаграмотності один раз і назавжди не вийде. Ти продовжиш розвиток поза проектом і активно слідкуватимеш за новинками галузі.
