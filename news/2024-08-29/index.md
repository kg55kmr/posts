---
title: День памʼяті Захисників України
---

Сьогодні, у День памʼяті Захисників України, КГ №55 КМР схиляє голови перед тими, хто віддав своє життя за Батьківщину, її свободу та наше світле майбутнє. Кожен із них був звичайною людиною, яка любила свою родину, мріяла й жила повним серцем, але коли настала лиха година випробувань, вони стали на захист своєї землі, не задумуючись, пожертвували найдорожчим — своїм життям.

Імена Героїв назавжди закарбовані в наших серцях. Вони боролися, щоб ми могли жити під мирним небом України, щоб наші діти могли рости в незалежній країні, де шанується людська гідність і цінуються свобода й правда.

У цей день ми згадуємо кожного Героя. Вдячні їм за подвиг, за те, що вони стали щитом між війною та миром для нашої країни. Слова не здатні в повній мірі висловити той біль і смуток, який відчуваємо через їхню втрату, проте ми ніколи не забудемо їхній героїзм.

Вічна слава та шана героям України!
