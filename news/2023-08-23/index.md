---
title: День Державного Прапора України
---

23 серпня відзначають День Державного Прапора України! Для всіх нас синьо-жовтий стяг - це не просто прапор. Це - символ мужності багатьох поколінь українців, які боролися за незалежність своєї держави, це - приклад героїзму наших захисників, це - данина пам'яті та поваги людям, які працювали задля розвитку нашої країни.

Сьогодні прапор з нашими військовими на їхніх плечових шевронах, у рюкзаках та на позиціях. Вони бережно підписують його своїми позивними побратимам на пам’ять. Він майорить над вільними і звільненими містами України, а українці на окупованих територіях чекають, коли він знову з гордістю розвіватиметься в їхніх містах, селищах та селах.

Свій прапор – свій символ, свій особливий маяк серед безлічі держав. Нехай його двоколірні переливи ніколи не зникнуть. Нехай він гордо майорить у височині, ловлячи тільки попутний вітер великих і райдужних змін!

<slideshow />
