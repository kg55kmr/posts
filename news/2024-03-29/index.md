---
title: Інформаційно-просвітницький челендж «Свято первоцвітів»
---

На весняних канікулах у 1-А та 1-Б класах КГ №55КМР був проведений інформаційно-просвітницький челендж «Свято первоцвітів». Зустріч відбулася з метою виховання в дітей почуття прекрасного, бережливого ставлення до природи, до перших весняних квітів; формування таких рис характеру, як доброта, чуйність, повага, ввічливість; розвиток артистичних та художніх здібностей.

Тема ПЕРВОЦВІТІВ на сьогодні дуже актуальна. Діти почули багато цікавої інформації, побачили відео, читали вірші, відгадували загадки та ребуси, малювали малюнки. Відчули сьогоднішню проблему весняних первоцвітів, навчилися краще розуміти природу.

Адже Людина, яка вирощує рослини, творить красу для щастя та радості іншої людини, не здатна на зло, підлість, цинізм, безсердечність.

Хочеться сподіватися, що епіграф нашого заходу залишиться не просто словами, а стане девізом кожного з нас:

Сонце дає нам енергію любові.
Повітря дає нам енергію життя.
Вода дає нам енергію чистоти.
Рослини дають нам енергію сили.
Земля дає нам енергію добра.
Хай вічно духмяніють Великі сили Природи.

<slideshow />
