---
title: "🕯️ «Янголи свободи: пам’ятаємо подвиг Небесної Сотні»"
---

20 лютого в Криворізькій гімназії №55 для учнів 1–9 класів відбулися тематичні заходи пам’яті, присвячені Героям Небесної Сотні. У кожному класі пройшли інформаційні години спілкування, під час яких діти згадали трагічні події зими 2013–2014 років — періоду Революції Гідності. 🇺🇦

Педагоги говорили з учнями про цінність свободи, людську гідність і відповідальність за майбутнє країни. Молодші - знайомилися з поняттями мужності та патріотизму через казкові образи янголів-охоронців, створювали символічні аплікації та малюнки. 🕊️ Учні середніх класів переглядали відеоматеріали, обговорювали історичні факти, ділилися власними думками й ставили запитання.

У класних кімнатах лунали поезії та пісні, присвячені пам’яті загиблих. Діти запалили свічки як знак вдячності та пошани 🕯️, вшанували Героїв хвилиною мовчання, а також долучилися до створення тематичних куточків пам’яті.

Справжня сила народу — в єдності, відвазі та любові до рідної землі. 💙💛

Герої Небесної Сотні назавжди залишаться в наших серцях. Пам’ятаємо їхній подвиг і передаємо цю пам’ять наступним поколінням.

<slideshow />
