---
title: Відкритий урок із інтегрованого курсу НУШ "Я досліджую світ"
---

11.12.2025 у 1-А класі Криворізької гімназії №55 відбувся відкритий урок із інтегрованого курсу НУШ "Я досліджую світ", на якому учні разом з учителем Наталею Старіковою поринули в захопливий світ науки, досліджуючи тему: ✨ “Які властивості має вода”.

Для першокласників це були перші справжні кроки в наукове пізнання, перші досліди, перші дитячі відкриття. Урок перетворився на маленьку лабораторію, де кожна крапля води розповідала свою таємницю. Діти з цікавістю спостерігали, як вода може бути прозорою та без запаху й смаку, як вона приймає форму будь-якої посудини та змінюється під впливом холоду чи тепла.

✨ Учителька Наталя Старікова створила атмосферу справжнього дослідницького захоплення: учні проводили прості, але надзвичайно цікаві експерименти; вчилися робити висновки; працювали в групах та ділилися своїми спостереженнями.

✨ Урок став важливим кроком до формування допитливості, навички спостереження та бажання пізнавати довкілля, адже саме з таких маленьких відкриттів починається великий шлях до знань.

✨ Першокласники вивчили властивості води й відчули себе юними дослідниками, і це, без сумніву, надихатиме їх на нові відкриття щодня. ✨

<slideshow />