---
title: Педагогічна рада у КГ №55 КМР
---

29 серпня 2025 року в Криворізькій гімназії № 55 Криворізької міської ради відбулася педагогічна рада, на якій було розглянуто низку важливих питань, що визначають роботу закладу в новому навчальному році.

Зокрема, педагоги обрали секретаря педагогічної ради, підбили підсумки виконання Стратегії розвитку закладу у 2024–2025 н.р. та діяльності педагогічного колективу. Було заслухано результати опитування батьків щодо форми навчання у 2025–2026 н.р.

Члени педагогічної ради ухвалили рішення про затвердження освітньої програми, річного плану роботи та режиму роботи гімназії на 2025–2026 навчальний рік, ознайомилися з правилами внутрішнього трудового розпорядку. Особливу увагу приділено питанню подолання освітніх втрат та підвищення якості освітнього процесу.

Також було розглянуто питання з охорони праці та безпеки життєдіяльності, затверджено плани роботи бібліотеки, методичної та соціально-психологічної служби. Схвалено навчальні програми для 5–8 класів НУШ, а також питання, що стосуються оцінювання результатів навчання здобувачів освіти.

Окремими рішеннями педагогічна рада ухвалила План заходів із запобігання наркоманії, тютюнопаління та вживання алкоголю, План профілактики булінгу, Правила поведінки здобувачів освіти, а також заходи із забезпечення соціально-психологічної підтримки пільгових категорій учнів в умовах воєнного стану.

Крім того, було розглянуто питання організації інклюзивної освіти, педагогічного патронажу та сімейної форми здобуття освіти, а також використання освітніх платформ для дистанційного навчання.

Педагогічна рада підкреслила важливість дотримання законодавчих та нормативних документів у період воєнного стану та визначила пріоритетні завдання гімназії на новий 2025–2026 навчальний рік.

<slideshow />

<youtube id="sldF2smQ8co" />