---
title: «Разом формуємо культуру безпеки»
---

24.11.2025 у Криворізькій гімназії №55 відбулися навчальні заняття в межах роботи мобільного Демонстраційного класу «Протимінна безпека», організованого представниками Громадської спілки «Інформаційно-освітній хаб “Кривий Ріг. Демайнінг”».

У межах проєкту для учнів 9-Б класу було проведено практичне заняття з теми «Домедична допомога». Заняття проводив учитель Андрій Гнатюк, який створив інтерактивну й практичну атмосферу навчання.

Упродовж заняття було опрацьовано:

- ознайомилися з алгоритмом надання домедичної допомоги у разі надзвичайних ситуацій;
- відпрацювали техніку оцінки стану постраждалого;
- практикували базові навички: зупинку кровотечі, накладання пов’язок, фіксацію травм;
- дізналися про особливості поводження у випадку виявлення вибухонебезпечних предметів;
- переглянули демонстраційні матеріали, що пояснюють правила особистої безпеки.

Завдяки поєднанню теорії та практики учні отримали необхідні знання та змогли закріпити їх у реалістичних навчальних ситуаціях.

<slideshow />
