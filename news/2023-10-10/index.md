---
title: Всесвітній день психічного здоров’я
---

10 жовтня за рішенням Всесвітньої федерації психічного здоров’я за підтримки Всесвітньої організації охорони здоров’я з 1992 року відзначається Всесвітній день психічного здоров’я.

Психічне здоров’я має велику цінність, оскільки воно співвідноситься з самою суттю того, що робить нас людьми: тим, як ми взаємодіємо, спілкуємося, вчимося й працюємо. Гарне психічне здоров’я допомагає людям виявляти нормальну поведінку, яка дозволяє забезпечити безпеку та здоров’я їх самих і навколишніх людей.

Поради, що допоможуть зберегти психічне здоров’я:

1. Слова мають значення. Вони можуть як нашкодити, так і підтримати людину. Не вживайте образливих. Запропонуйте свою підтримку та скажіть: «Мені дуже шкода, що ти погано почуваєшся» запитайте, чим я можу допомогти.

2. Доброта по відношенню до інших та самих себе.

3. Розпізнавання ознак стресу (побоювання і тривога про здоров’я; зміни в режимі сну або харчування; проблеми з концентрацією уваги).

4. Піклування та турбота про себе– це важлива умова для того, щоб впоратися зі стресом (дбайте про свій організм та тіло, уникайте переохолодження; для того, щоб заспокоїтися, використовуйте глибоке дихання; намагайтеся їсти здорову їжу, приділяти увагу сну; спілкуйтеся з іншими, знаходьте час на те, що вам подобається).

5. Проявляйте турботу до інших.

6. Допоможіть близькій людині, якщо це потрібно, отримати професійну допомогу.

Будьмо уважними й терплячими один до одного. Будьмо здорові!

<slideshow />
