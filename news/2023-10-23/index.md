---
title: Майстер-клас з термомозаїки «Виготовлення сувенірних виробів»
---

Нарешті настала довгоочікувана золота осінь. А з нею прийшли і перші канікули до наших першокласників. Дерева, одягнені в жовте й багряне листя, захоплюють погляд. Виникає враження, ніби просять милуватися ними все життя!

Картини природи створюють казковий настрій. Щоб поринути в казку, учні перших класів зібралися сьогодні, 23 жовтня, на цікавий майстер – клас «ТЕРМОМОЗАЇКА». Час, проведений разом, надихнув спокоєм та гарним настроєм. А ще був корисним. Адже подібні заняття тренують увагу, памʼять, дрібну моторику, розвивають логічне мислення, регулюють мʼязову напругу!

Мине тиждень, а потім другий, і прийде останній осінній місяць — листопад. У парках почнеться справжній падолист. Яскраві барви золотої осені поступово потьмяніють. А згадка про час, проведений в колі друзів, залишиться ще надовго.

<slideshow />
