---
title: Освітній процес у КГ №55 КМР розпочато дистанційно
---

Перше вересня єднає нас усіх, бо кожен колись у цей день переступив поріг рідної школи, відкрив першу книжку, написав перше слово. Роки навчання – найкращі в нашому житті. Саме в цей час ми знаходимо вірних друзів, відкриваємо у собі здібності, визначаємо орієнтири на все життя.

На жаль, у 2022 році це світле й радісне свято проходить у воєнний час. Освітній процес у КГ №55 КМР розпочато дистанційно. Перший урок проведено на тему: «Ми українці: честь і слава незламним!», класні керівники використовували освітній проєкт «Діалоги про війну», що підготовлений Українським інститутом національної пам’яті, висвітлюючи героїчне історичне коріння незламності українців.

Другий урок у гімназії було присвячено організаційним питанням щодо виконання правил поведінки учнів закладу, дотримання вимог вступного і первинного інструктажів з охорони праці та безпеки життєдіяльності та поводження й запобігання ризиків, пов’язаних із вибухонебезпечними предметами, Правил дорожнього руху.

<slideshow />
