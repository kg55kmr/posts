---
title: Диспут на тему «Лайкоманія у соціальних мережах»
---

У Криворізькій гімназії №55 у межах просвітницької акції «Лайкоманія! СТОП!» відбувся змістовний диспут на тему «Лайкоманія у соціальних мережах». Захід було проведено у 8-Б класі та мав на меті сформувати в учнів усвідомлене й відповідальне ставлення до власної поведінки в онлайн-просторі.

У ході диспуту особливу увагу приділили розкриттю та обговоренню важливих понять, з якими підлітки часто стикаються в соціальних мережах, а саме: оффтоп, флеймінг, хепіслепінг, тролінг, кіберпереслідування, кібербулінг, соціальна ізоляція, а також етикет електронного листування. Учні активно долучалися до обговорення, наводили приклади з власного досвіду, висловлювали думки щодо впливу «лайків» і коментарів на самооцінку та емоційний стан людини.

Диспут сприяв розвитку критичного мислення, навичок безпечного та етичного спілкування в інтернеті, а також усвідомленню важливості взаємоповаги в цифровому середовищі. Захід провела Рябоконь Н.О., яка створила атмосферу відкритого діалогу та зацікавила учнів актуальною й важливою для них темою.

<fbvideo id="1638806240636574" />
