---
title: Свято Останнього дзвоника
---

31.05.2024 у КГ №55 КМР відбулося свято Останнього дзвоника, яке подарувало безліч яскравих моментів. Воно символізувало завершення навчального року та відкрило двері до нового етапу в житті школярів.

Святковий день розпочався з урочистості на шкільному подвір'ї, де зібралися учні, учителі та батьки. Директор Горевич Людмила Володимирівна привітала з закінченням навчального року, із важливою подією в житті дітей, випускникам - 2024, учням 9 класів, побажала успішного та мирного продовження навчання.

Учні підготували чудові виступи, присвячені шкільному життю та улюбленим вчителям. Але особливо зворушливим моментом став прощальний вальс випускників, що викликав ностальгію в усіх присутніх. Пролунав останній дзвоник, який сповістив про закінчення навчання для дев'ятикласників.

Діти разом із вчителями та батьками ще довго обмінювалися враженнями та емоціями, робили спільні фото та насолоджувалися атмосферою радості й тепла.

Останній дзвоник залишив по собі незабутні спогади і став яскравою крапкою в шкільному житті випускників, які з нетерпінням чекають на нові горизонти.

Свято цього року було особливим завдяки мужності та самовідданості наших захисників і захисниць Збройних Сил України. Саме завдяки ним ми мали можливість зібратися разом, відсвяткувати закінчення навчального року й насолодитися цими світлими моментами. Щиро дякуємо всім військовослужбовцям, які щодня ризикують своїм життям заради нашої безпеки та спокою!

<slideshow />
