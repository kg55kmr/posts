---
title: Виховні години до Дня Цивільного захисту
---

05.05.2023 року у Криворізькій гімназії №55 було проведено виховні години до Дня Цивільного захисту. У 1-4 класах відбулась онлайн виховна година з теми «Правила поведінки під час тривоги». Перша частина заняття була присвячена діям та правилам під час тривоги на вулиці, вдома. У другій частині учні дізналися, що робити, якщо ти загубився на вулиці та натовпі. Вивчили два важливих правила:

1. Правило СОС: СТІЙ ОЗИРНИСЬ! СМІЛИВО ЗАКРИЧИ!
2. Правило ННН: НІ З КИМ. НІКОЛИ. НЕ ЙДИ.

Пригадали вправи для самозаспокоєння.

У 5-7 класах онлайн виховна година з теми «Дії здобувачів освіти на випадок надзвичайних ситуацій різного характеру та небезпечних подій». Учні вивчили основні поняття, класифікацію, небезпечні чинники надзвичайних ситуацій, їх вплив на екологічну безпеку. Ознайомилися з правилами поведінки та діями у екстремальних умовах.

У 8-9 класах онлайн виховна година з теми «Надання першої домедичної допомоги на дошпитальному рівні». Слухачі ознайомилися зі способами та засобами надання першої домедичної допомого потерпілим; вивчили основні способи та прийоми надання першої долікарської допомоги; розглянули питання «Допомога при переломах, вивихах, розтягненнях. Прийоми і способи іммобілізації за допомогою табельних й підручних засобів».

<slideshow />
