---
title: Всесвітня продовольча програма ООН (ВПП)
---

Програма ООН — це провідна гуманітарна ініціатива, яка за підтримки міжнародних донорів сприяє забезпеченню дітей та вразливих верств населення якісним і повноцінним харчуванням у різних країнах світу.

Криворізька гімназія №55 є учасником Програми шкільного харчування Всесвітньої продовольчої програми ООН (ВПП ООН). У межах реалізації цієї програми всі учні початкових класів гімназії щоденно отримують фінансову підтримку на організацію гарячого обіду, що забезпечує доступ дітей до якісного, збалансованого та поживного харчування.

В Україні ВПП ООН у партнерстві з Міністерством освіти і науки України впроваджує Програму шкільного харчування відповідно до Договору від 20 травня 2025 року. Документ передбачає надання фінансової підтримки МОН з боку ВПП ООН для сталого впровадження державної ініціативи щодо забезпечення харчуванням учнів початкових класів.

У 2025–2026 навчальному році програма реалізується у закладах загальної середньої освіти восьми прикордонних та прифронтових областей України: Дніпропетровської, Запорізької, Миколаївської, Одеської, Сумської, Харківської, Херсонської та Чернігівської.

Фінансування харчування здійснюється за рахунок коштів, залучених ВПП ООН від міжнародних донорів, у розмірі 15,00 грн на одного учня за кожен навчальний день.

![](image.jpg)
