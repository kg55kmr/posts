---
title: Захід «Пелюстка дитячих прав»
---

«Зростай у світі, де твої права цінують»

Сьогодні в світі відзначають Всесвітній день дитини — свято, що нагадує про цінність дитинства та необхідність захисту прав кожної дитини. Із цієї нагоди в Криворізькій гімназії №55 для учнів 2-А та 2-Б класів соціальний педагог Наталія Тельвак провела змістовний і водночас дуже теплий захід «Пелюстка дитячих прав».

Діти разом із педагогом вирушили в пізнавальну подорож світом "Мої права". У дружній атмосфері говорили про те, що кожна дитина має право на любов, освіту, сім’ю, безпеку, відпочинок, повагу та захист.

Кульмінацією зустрічі стало створення символічної пелюстки. Кожен учень обирав і додавав свою «пелюстку» — одне з важливих прав, яке, на його думку, має найбільше значення. Так було зібрано яскраву, барвисту квітку, що символізує турботу, повагу та єдність у розумінні важливості прав кожної дитини.

Криворізька гімназія №55 продовжує підтримувати ініціативи, що сприяють розвитку свідомих, активних і щасливих дітей.

<slideshow />
