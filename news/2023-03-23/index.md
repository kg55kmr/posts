---
title: Толерантність
---

Толерантність - риса цивілізованого суспільства. Люди, які хочуть жити в гармонії та порядку, ніколи не ображатимуть, принижуватимуть чи будуть завдавати шкоди іншим з протилежними поглядами.

Нас приваблюють ті, хто схожий на нас, а відлякують відмінності. Коли відчуття «несхожості» іншої людини починає переважати здоровий глузд, виникає rрунт до неповаги, агресії до іншого та навіть насильство.

Насильство є однією з найбільш розповсюджених форм порушення прав людини. У більшості випадків протиправні дії проти когось із членів родини супроводжуються актами агресії, приниження та жорстокої поведінки. Як правило, найбільше страждають від сімейного насильства жінки та діти.

# Поради щодо поліпшення мікроклімату в родині

Насамперед, намагайтеся робити зауваження одне одному лише наодинці, тактовно й делікатно. Не провокуйте конфліктні ситуації. Зупиніться в гніві: розумний не той, хто правий, а хто своєчасно припинив сварку. Умійте робити крок до примирення. Не забувайте дякувати за найменшу послугу. Частіше ставте себе на місце своїх домочадців.

**Запам’ятайте:** Ваші рідні дивляться на світ своїми очима. Безперечно, інакше ніж Ви.

Пам’ятайте: не треба миритися з принизливим і жорстоким поводженням чи боятися говорити про це. Не слід вдавати, що нічого не відбувається, і сподіватися, що все минеться. Варто докласти максимум зусиль, щоб вирватися із замкненого кола, а тим, хто поруч, – родичам, друзям, сусідам – треба простягнути руку допомоги, бо коли мова йде про домашнє насильство, мовчання означає співучасть.

# Не зайве нагадати про відповідальність за насильство в сім’ї:

- адміністративна (ст. 173-2 КУпАП);
- кримінальна (ст.125, 126, 122, 121, 115, 120, 127, 152-154 та ін. КК України).

<slideshow />
