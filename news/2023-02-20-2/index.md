---
title: Благодійний ярмарок
---

Довгоочікувана ПЕРЕМОГА України - головна наша мета, заради якої сьогодні об’єдналася вся країна.

18 лютого 2023р. біля ПК «Тернівський» у межах міського мистецького марафону #ЄднаймосяЗарадиПеремогиКР відбувся доброчинний ярмарок для збору коштів на дрони. Дружня родина Криворізької гімназії № 55 приклала якнайбільші зусилля в допомогу для військових Збройних Сил України! Наші творчі батьки підготували унікальні речі ручної роботи, патріотичні сувеніри в стилі хенд-мейд, вишиті картини; випічку-смаколики різних видів, страви та напої. Учасники ярмарку куштували найсмачніші й ситні частування, кулінарні шедеври, купували сувеніри та розігрували лотерею, просто донатили нашим віськовим, а маленькі поціновувачі малюнків на обличчі мали можливість зробити «тату». Панувала тепла патріотично налаштована атмосфера.
Вагомий вклад в організацію та проведення благодійного ярмарку зробили без виключення всі класні колективи, педагогічні працівники, технічний персонал закладу. Традиційно, в такий спосіб усі небайдужі криворіжці збирають кошти на потреби наших військових, які боронять країну від російських загарбників.

Загалом під час ярмарку було зібрано **35 525 грн. 80 коп.** Ці кошти передані для придбання дронів нашим Захисникам, які віддано й мужньо захищають нашу свободу.

Щира подяка всім, хто долучився до цього заходу, за вкладені душу й старанність у приготуванні різноманітної випічки, виготовленні сувенірів та за кожну гривню, яку віддали на важливу справу. Дякуємо вам за особистий внесок, адже наша сила в прагненні бути корисними своїй армії та Україні! Наближаємо перемогу разом! Ми все зможемо й здолаємо ворога!

Слава Україні! Героям Слава!

<slideshow />
