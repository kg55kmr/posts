---
title: "🇺🇦 «Пам’ять крізь роки: Кривий Ріг пам’ятає»"
---

У рамках відзначення 82-річчя визволення Кривого Рогу від нацистських загарбників у КГ №55 КМР було організовано цикл тематичних заходів, покликаних зберегти історичну правду та вшанувати подвиг визволителів міста.

Визволення Кривого Рогу відбулося 22 лютого 1944 року під час Нікопольсько-Криворізької операції — важливої складової бойових дій Другої світової війни, що мала стратегічне значення для звільнення півдня України.

📚 19 лютого 2026 року проведено тематичні уроки «Пам’ять крізь роки». Упродовж дня в закладі освіти відбулися навчальні заняття, які поєднали історичний аналіз, художнє осмислення подій та творче переосмислення минулого.

🕊 20 лютого 2026 року — єдиний виховний простір «Кривий Ріг пам’ятає».

Ранок у гімназії розпочався з єдиної інформаційної години (08:30–08:55). Учні переглянули фотоматеріали, документи воєнного часу, ознайомилися з хронікою визволення міста та спогадами ветеранів. Атмосфера була сповнена поваги та вдячності тим, хто виборював свободу рідної землі.

Вшанування 82-ї річниці визволення Кривого Рогу — це звернення до історії та усвідомлення відповідальності за збереження правди. Події лютого 1944 року нагадують про ціну свободи та про силу народу, який здатний відстояти своє місто й майбутнє.

Пам’ятаймо подвиг визволителів. Бережімо історію. Передаємо її наступним поколінням. 💙💛

<slideshow />
