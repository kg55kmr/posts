---
title: Екскурсія до Криворізького професійного гірничо-технологічного ліцею
---

02.09.2024 учні 9-Б класу КГ №55 КМР відвідали Криворізький професійний гірничо-технологічний ліцей - один з кращих у місті закладів професійного спрямування. Дітей радо зустріли викладачі різних спеціальностей ліцею, і екскурсія в доросле життя розпочалася. У технологічній лабораторії та супровідних навчальних приміщеннях дівчата й хлопці розглянули стенди із сучасним електротехнічним обладнанням підприємств важкої промисловості, побачили, в яких режимах може працювати мотор, навчились визначати справність пристроїв та обтискати дроти перед підключенням. Також хлопці підслухали деякі корисні лайфхаки з налагодження електроприладів удома. Майстер гірничої справи запросила школярів зазирнути у таємниці шахтного господарства і відчути себе так само, як їхні мами і тата, що працюють на місцевих комбінатах. Також заклад освіти готує кухарів, тому діти змогли познайомитися з правилами, інструментами та премудростями мистецтва створювати їжу. Тут їх чекав сюрприз: можливість прикрасити печиво справжніми авторськими глазурями і, звичайно, потім з'їсти свій витвір. А що може бути цікавішим за творчість?! Таким чином екскурсія в заклад професійного майбутнього принесла дітям як задоволення, так і можливість уявити свій наступний шлях у доросле життя.

<slideshow />
