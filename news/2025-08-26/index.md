---
title: Відкриття меморіальної дошки
---

26 серпня 2025 року відбулося урочисте, сповнене глибокого смутку й гордості, відкриття меморіальної дошки випускнику гімназії, воїну та вірному синові України – Манжосу Денису В’ячеславовичу, який поклав своє життя за незалежність і територіальну цілісність нашої держави.

За проявлену мужність, самопожертву, вірність військовій присязі та українському народу під час відбиття збройної агресії російської федерації солдат Манжос Денис В’ячеславович нагороджений високими відзнаками:

орденом «За мужність» (посмертно);

нагрудним знаком «За заслуги перед містом» ІІІ ступеня (посмертно).

Почесне право відкрити меморіальну дошку було надано найдорожчим людям Героя – його матері та дружині. Їхній біль – це біль усього народу, а пам’ять про Дениса – це пам'ять цілої нації.

Наші воїни, наші Герої – це ті, хто, не шкодуючи себе, стали на захист рідної землі. Їхні імена навіки вплетені у велику книгу української боротьби. Вони заслуговують на вічну пам’ять і безмежну вдячність, адже саме завдяки їхній жертовності ми маємо можливість жити, виховувати дітей і бачити синє небо над головою.

Подвиг Дениса Манжоса – це не лише виконання військового обов’язку. Це свідома жертва заради майбутнього, приклад справжнього патріотизму та любові до Батьківщини. Його ім’я житиме у серцях усіх, хто знав його особисто, і у серцях тих, хто прийде після нас.

Схиляємо голови перед його світлою пам’яттю.

Слава Україні! Слава Герою! Вічна пам’ять і безмежна шана!

<slideshow />
