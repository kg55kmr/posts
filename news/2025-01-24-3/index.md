---
title: Єдина просвітницько-інформаційна година-івент «Година роздумів - мистецтво жити гідно»
---

24.01.2025 у рамках міської педагогічної акції «#МоральноДію» у КГ №55 КМР для учнів 1-9 класів відбулася Єдина просвітницько-інформаційна година-івент  «Година роздумів - мистецтво жити гідно».

Захід був спрямований на формування в школярів розуміння основ гідності, честі та моральних цінностей. Учителі разом з учнями обговорювали, що таке гідне життя, як важливо дотримуватися моральних норм, бути відповідальними за свої вчинки та ставлення до оточуючих.

Під час години роздумів здобувачі освіти мали можливість висловити свої думки, задати питання та поділитися власними прикладами, як вони розуміють поняття «гідність» у повсякденному житті. Зокрема, говорили про важливість честі в стосунках з однолітками, доброзичливості, взаємоповаги та прагнення до самовдосконалення.

Акція «#МоральноДію» продовжує активно впливати на формування моральних орієнтирів у підростаючого покоління, заохочуючи школярів до доброчесної та гідної поведінки в усіх сферах життя.

<slideshow />