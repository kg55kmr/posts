---
title: День ЦЗ
---

З метою підвищення рівня обізнаності учасників навчально-виховного процесу щодо надзвичайних ситуацій техногенного та природного характеру, відпрацювання дій та навичок при загрозі життю та здоров’ю, перевірки теоретичних та практичних знань учнів з основ безпеки життєдіяльності 24.04.2014р. в КЗШ І-ІІІ ст. № 55 було проведено День цивільного захисту.

Чіткий план заходів, складений штабом ЦЗ школи (начальник штабу Горевич Л.В.), дав змогу учасникам проявити високий рівень обізнаності з теорії БЖД і продемонструвати володіння практичними навичками.

Безпосередньо День цивільного захисту розпочався лінійкою на шкільному майданчику перед школою. Представник від кожного класу відрапортував про готовність до проведення Дня ЦЗ.

<slideshow id="_/72157648764875990" />

Серед учнів школи було проведено конкурс на кращий захисний костюм. А також кожен клас мав в наявності 3 % розчин соди та 5% розчин лимонної кислоти для надання першої невідкладної медичної допомоги.

<slideshow id="_/72157648757768179" />

В усіх класах навчального закладу було проведено години спілкування «Учням про цивільний захист: це повинен знати кожен». Діти повторили правила безпечної поведінки у побуті, на вулиці, на водоймах, під час стихійних бід та техногенних катастроф, а також вивчили, як надати першу допомогу постраждалим.

<slideshow id="_/72157649177074195" />

В фойє школи оформлено інформаційний стенд “Дії населення в надзвичайних ситуаціях”, а також виставка дитячих плакатів присвячена Дню Цивільного захисту.

<slideshow id="_/72157649164151851" />

Успішно завершилися і тренування з екстреної евакуації учнів з приміщення школи за сигналом ЦЗ з результатом 3 хв. 20 с.

<slideshow id="_/72157648757271737" />

Учні старших класів приймали участь у спортивних змаганнях, військово-спортивній естафеті, на практиці застосовували отримані знання з надання першої допомоги.

<slideshow id="_/72157648757771469" />

І добре, що все це лише тренування. Але нещасні випадки, катастрофи можуть спіткати сучасну людину у будь-який час, тому завжди треба вміти щвидко зорієнтуватися в нестандартній ситуації, захистити та врятувати себе і тих, хто поруч.
