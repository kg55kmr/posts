---
title: Урок музичного мистецтва на тему «Як сопілка флейтою стала»
---

У 2-Б класі відбувся яскравий та пізнавальний урок музичного мистецтва на тему «Як сопілка флейтою стала». Учні вирушили в захопливу подорож в історію одного з найніжніших музичних інструментів — флейти, дізнавшись про її походження від народної сопілки.

Під час уроку діти знайомилися з будовою інструментів, слухали звучання сопілки та флейти, порівнювали їх тембри, училися розрізняти їх на слух. Особливу зацікавленість викликали інтерактивні завдання, під час яких учні визначали мелодії, ритми та музичні образи.

Учні та учениці активно працювали, виконували творчі завдання та з задоволенням демонстрували свої музичні знання. У кінці уроку кожен отримав пам’ятку з музичними символами та завданнями, що стало приємним підсумком заняття.

Урок подарував дітям гарний настрій, нові знання та надихнув на подальше знайомство зі світом музики. 🎶

<slideshow />
