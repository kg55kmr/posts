---
title: Безпека життєдіяльності — твій надійний супутник у житті!
---

У КГ №55 КМР із 17.03.2025 по 21.03.2025 проведено Тиждень знань з безпеки життєдіяльності під час весняних канікул в особливий період. У ході заходів були охоплені наступні ключові питання: правила безпеки під час відпочинку та канікул - особлива увага приділена безпекці під час весняних канікул. Учні ознайомилися з основними правилами поведінки на вулиці, під час прогулянок, ігор на свіжому повітрі та інших активностей, що є типовими для цього періоду. Це включало в себе також поради щодо безпеки на воді, поведінки в лісі, правила перетину доріг та іншого.

Зроблено акцент на безпеці під час надзвичайних ситуацій: враховуючи особливості поточного періоду, у рамках тижня були висвітлені питання поведінки під час надзвичайних ситуацій, таких як техногенні аварії, природні катастрофи або загроза терористичних актів. Здобувачі освіти дізналися, як діяти в разі виникнення пожежі, землетрусу чи інших кризових ситуацій.

Інструктаж з безпеки життєдіяльності: на 21 березня 2025 року був організований Єдиний виховний простір, у рамках якого учні пройшли обов'язковий первинний інструктаж з безпеки життєдіяльності. Це передбачало вивчення основних правил охорони праці та техніки безпеки, згідно з вимогами наказу Міністерства освіти і науки України №1669 від 26.12.2017. Інструктаж включав практичні рекомендації та навички, необхідні для забезпечення безпеки в освітньому середовищі.

Завдяки цим заходам здобувачі освіти отримали важливі знання, що допоможуть їм діяти відповідно до стандартів безпеки, зберігаючи своє здоров'я та життя в будь-яких ситуаціях.

<slideshow />
