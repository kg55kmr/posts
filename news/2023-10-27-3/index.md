---
title: День української мови та писемності. 4 клас
---

Рідна мова – це те, без чого немає людини. Нею починають розмовляти з самого дитинства, знання її вдосконалюють протягом життя.

27 жовтня ми вперше саме в цю дату відзначаємо День української мови та писемності.

Під час повномасштабної війни, яку розпочала росія проти України, українська мова – не тільки ознака національної ідентичності та громадянської позиції, а й інструмент боротьби з ворогом. Боронити свою країну від агресора можна не лише зброєю, а й словом. З нагоди свята серед учнів 4 класів відбувся квест-захід «Подорожуємо неповторною Україною», який провела вчитель української мови та літератури Назаренко Тетяна Вікторівна. Під час проходження квесту діти збирали діаманти у торбинку знань, вирішуючи запропоновані завдання. Під час заходу діти пірнали в озеро фразеологізмів, стрибали по камінчикам з правильним написанням слів, збирали рюкзаки антонімів, синонімів, забирались на вершини гір, розгадуючи ребуси. А найкмітливіші та найактивніші в кінці подорожі отримали медалі «Знавців рідної мови».

Заснування Дня української мови – це не лише проголошення благородної мети, а й справжня настанова нам, українцям, шанувати рідне слово, любити рідну мову і вивчати її протягом усього життя!

<slideshow />
