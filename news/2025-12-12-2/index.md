---
title: "Єдиний виховний простір “Небезпека поруч: як діяти у надзвичайних ситуаціях та поводитися з вибухонебезпечними предметами”"
---

12.12.2025 у Криворізькій гімназії №55 було проведено Єдиний виховний простір “Небезпека поруч: як діяти у надзвичайних ситуаціях та поводитися з вибухонебезпечними предметами”, присвячений правилам безпечної поведінки в різних надзвичайних ситуаціях та правильним діям у разі виявлення вибухонебезпечних предметів.

Під час проведення було розкрито такі важливі питання:

1. Найпоширеніші види надзвичайних ситуацій. Учням розповіли про основні типи НС, з якими може зіткнутися населення:
   - природні (пожежі, буревії, повені);
   - техногенні (аварії на підприємствах, пожежі, витоки газу);
   - соціальні та воєнні (обстріли, виявлення підозрілих чи вибухонебезпечних предметів).

2. Як розпізнати небезпеку та уникнути паніки. Педагоги акцентували увагу на тому, як важливо:
   - бути уважним до сигналів повітряної тривоги та офіційних повідомлень;
   - зберігати спокій і діяти за інструкцією;
   - не піддаватися паніці, бо саме вона призводить до помилок.
3. Які предмети є вибухонебезпечними. Учням пояснили, що до вибухонебезпечних належать:
   - снаряди, гранати, мінометні міни;
   - деталі військової техніки;
   - залишені без нагляду сумки чи коробки з невідомим вмістом;
   - будь-які підозрілі металеві предмети, що нагадують боєприпаси.

4. Алгоритм дій при виявленні вибухонебезпечного предмета. Нагадали покрокову інструкцію:

🔴 Зупинись – не підходь ближче.  
👀 Оціни ситуацію – переконайся, що ти в безпеці.  
📞 Повідом дорослих, вчителя, поліцію або ДСНС.  
↔️ Відійди на безпечну відстань (не менше 100 метрів).  
⚠️ Попередь інших, щоб ніхто не наближався.

5. Як захистити себе та інших у критичних ситуаціях. Наголосили на важливості:

- дотримуватися інструкцій педагогів і рятувальників;
- вміти швидко евакуюватися за встановленим маршрутом;
- допомагати молодшим учням;

<slideshow />
