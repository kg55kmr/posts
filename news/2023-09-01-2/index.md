---
title: День знань 2023
---

День знань 2023! Переспівами першого дзвоника, усмішками вчителів, святковою атмосферою, свіжістю оновлених класів зустрічала дітей Криворізька гімназія №55 Криворізької міської ради.

Традиційно День знань щороку перетворюється на велику та радісну подію. Завжди яскраве, насичене емоційністю та зворушливою атмосферою свято, на жаль, проходило в умовах війни, але заклад гостинно відкрив «двері» Нової української школи нашим маленьким першокласникам 2023 року. Діти, сповнені сил та бажання до навчання, готові до сприйняття нових знань.

Сьогодні першокласники переступають поріг школи вперше, а для когось навчальний рік вже випускний, тож на Свято Першого дзвоника – 2023 були запрошені учні 1, 9 класів.

Із привітальним словом до присутніх звернулася директор гімназії Горевич Людмила Володимирівна.

На завершення пролунав дзвінкий «перший дзвоник». Під щедрі оплески присутніх першокласники, головні герої свята, уперше ступили на шкільний поріг.

Усім нашим учням бажаємо наполегливості, відмінних оцінок, творчості та насиченого життя в наступному навчальному році! Нехай новий навчальний рік буде вдалим. Будьте щирими та підтримуйте один одного. Учіться заради себе та майбутнього нашого міста і всієї країни!

Віримо в Україну! Любимо Україну! Щасливі бути українцями! Дякуємо всім захисникам і захисницям за можливість творити й розвиватись у рідній країні!

<slideshow />
